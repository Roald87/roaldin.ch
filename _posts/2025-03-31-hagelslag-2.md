---
layout: post
title: Hagelslag 2
image:
---

Het was even schrikken toen ik vandaag geen hagelslag zag in onze supermarkt. Er schoten gelijk allerlei gedachten door mijn hoofd. Waar haal ik nu mijn hagelslag vandaag? En moet ik het nu weer uit Nederland meenemen?

De supermarkt had me eerder ook al eens laten schrikken toen ik de hagelslag niet meer tussen het broodbeleg zag staan. Gelukkig bleken ze het toen alleen te hebben verplaatst: het stond nu tussen de taartversiering.

Waarschijnlijk is dit een logischere plek voor de mensen hier, omdat ze hagelslag op brood maar raar vinden[^1].

"Zou de hagelslag op de nieuwe plek wellicht ook niet hebben aangeslagen?", dacht ik. "Of zou de voorraad op zijn geweest?" Ik zag echter geen leeg schap met het juiste label.

Voor de zekerheid besloot ik ook even te kijken of het niet toch tussen het broodbeleg stond. En ja hoor, daar stonden ze wel: de pakken De Ruijter puur.

Gelukkig.

[^1]: <https://roaldin.ch/hagelslag>
