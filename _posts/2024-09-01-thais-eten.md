---
layout: post
title: Thais eten
image: assets/thais-eten-1.svg
---

Zoals er in Nederland overal Chin. Ind. Rest. te vinden zijn, geldt dat in Zwitserland voor Thaise restaurants. Dit heeft niet, zoals in Nederland, met goedkope arbeiders en het koloniale verleden te maken[^1], maar met importbruiden.

Zwitserse mannen hebben een voorliefde voor Thaise vrouwen. In de grafiek hieronder zie je dat Thaise vrouwen al jaren in de top 5 staan van populairste bruiden[^3].

![](assets/thais-eten-1.svg)
_De zes populairste nationaliteiten bij een huwelijk tussen een Zwitserse man en een buitenlandse vrouw[^4]. Naast de buurlanden zijn Thaise en Braziliaanse vrouwen in trek. Thaise vrouwen stonden zelfs even op 1 in 2003. Voor sommige jaren is een rang leeg, omdat deze landen maar kort bij de populairste landen hoorden. Data komt van de Bundesamt für Statistik[^2]._

Voor Zwitserse vrouwen is het een ander verhaal. Naast de buurlanden zijn Kosovaarse en Turkse mannen in trek.

![](assets/thais-eten-2.svg)
_De vijf populairste nationaliteiten (plus Servië en Montenegro toen het bestond) bij een huwelijk tussen een Zwitserse vrouw en een buitenlandse man[^4]. Naast de buurlanden zijn Turkse mannen in trek bij de Zwitserse vrouw. Voor sommige jaren is een rang leeg, omdat deze landen maar kort bij de vijf populairste landen hoorden. Data komt van de Bundesamt für Statistik[^2]._

Thaise mannen zijn niet in trek bij de Zwitserse vrouwen; ze staan op de 59e plek. Ook Braziliaanse vrouwen (plek 6) zijn meer in trek bij Zwitserse mannen dan Braziliaanse mannen (plek 15) bij Zwitserse vrouwen.

![](assets/thais-eten-3.svg)
_Vergelijking tussen de populariteit van partnernationaliteiten tussen Zwitserse mannen en vrouwen in 2020[^4]. Voor Zwitserse mannen en vrouwen zijn Duitse en Italiaanse partners het populairst. Een Turkse partner komt voor Zwitserse mannen op de tiende plek, terwijl het voor Zwitserse vrouwen op de vijfde plek staat. Data komt van de Bundesamt für Statistik[^2]._

Enkele Thaise vrouwen zijn over de jaren hun eigen restaurant of cateringservice begonnen. Daarom vind je in elk dorp of stad een Thais restaurant.

[^1]: <https://nl.wikipedia.org/wiki/Chinees-Indisch_restaurant>

[^2]: Heiraten nach gegenseitiger Staatsangehörigkeit vor der Heirat, 1987-2020, Bundesamt für Statistik, <https://www.bfs.admin.ch/bfs/de/home/statistiken/kataloge-datenbanken.assetdetail.17444335.html>

[^3]: Hierin zijn huwelijken tussen twee Zwitsers buiten beschouwing gelaten. Dit is natuurlijk het populairst bij mannen en vrouwen.

[^4]: De code om de grafieken te reproduceren vind je hier: <https://github.com/Roald87/bi-national-marriages-switzerland>
