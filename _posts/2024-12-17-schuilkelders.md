---
layout: post
title: Schuilkelders
image: generated/schuilkelders-1-500-8921eab87.webp
---

Een ijzeren deur van 30 centimeter dik. Dat was het eerste wat ik zag toen ik in de kelder van I. haar oude studentenwoning kwam. Dit bleek geen gewone kelder te zijn. Dit was een schuilkelder.

In Zwitserland zijn er namelijk schuilkelders voor de gehele bevolking. Er zijn 370 000 private en openbare schuilkelders, waar plek is voor ongeveer 9 miljoen mensen op een bevolking van 8.85 miljoen[^1].

Zodra een wooncomplex meer dan 38 kamers heeft, moet het gebouw een schuilkelder hebben. Voor de mensen in kleinere complexen is er plek in publieke schuilkelders. Deze worden door de gemeente gebouwd.

Ons wooncomplex heeft 10 kamers. Daarom moeten we naar een publieke schuilkelder. Waar deze precies is weten we niet. De gemeente laat dat pas weten als het nodig is om zeker te zijn dat de toewijzing actueel is.

Ik heb wel een vermoeden waar een schuilkelder in onze buurt zit. Op deze foto zie je een trap die ergens naartoe leidt. Een publieke schuilkelder wellicht? Hopelijk komen we daar nooit achter.

{% picture schuilkelders-1.jpg %}

{% picture schuilkelders-2.jpg %}

[^1]: Schutzräume für die Bevölkerung, Bundesamt für Bevölkerungsschutz BABS, <https://www.babs.admin.ch/de/schutzraeume>
