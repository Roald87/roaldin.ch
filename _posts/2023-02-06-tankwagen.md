---
layout: post
title: Tankwagen
---

Van de zomer liep ik bij ons door de straat en zag een tankwagen staan. Ik was gewend deze vrachtwagens te zien bij tankstations, maar niet in een woonwijk.

![tankwagen met olie in de straat](https://bear-images.sfo2.cdn.digitaloceanspaces.com/roaldruiter-1673382747-0.jpg)

Ik wist wel dat er hier, naast [hout](https://roaldin.ch/brandhout), nog met olie gestookt werd. Al had ik dat niet in een woonwijk verwacht.

Op mijn vorige werk werd er ook met olie gestookt. De ironie wil echter dat het hier ging om een bedrijf dat zonnepanelen produceert. Het eerste wat je 's winters rook bij binnenkomst was olie.

In Nederland heb ik dit nog nooit gezien. Nederland is natuurlijk ook een ander verhaal--daar werd na de tweede wereldoorlog een gigantische gasbel in gevonden in Groningen. Dit zorgde ervoor dat alle ongezellige mensen van kolen naar gas omschakelden.

![gezellige mensen stoken kolen advertentie](https://bear-images.sfo2.cdn.digitaloceanspaces.com/roaldruiter-1673383220-0.jpg)

Gas is een stuk milieuvriendelijker dan kolen en olie, maar ook niet [geheel zonder risico blijkt nu](https://www.trouw.nl/duurzaamheid-economie/koken-op-gas-leidt-tot-ongezonde-lucht-in-huis-een-blinde-vlek-volgens-onderzoekers~b4724db9/).
