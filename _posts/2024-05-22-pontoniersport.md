---
layout: post
title: Pontoniersport
image: generated/pontenieren-1-500-3ae8fbc6a.webp
---

Tijdens het onderzoek voor dit stukje loste een langstaand mysterie zich op. Er hangen namelijk rood-witte palen boven de Limmatrivier. Deze palen worden bij kajakwedstrijden gebruikt om het parcours aan te geven. Het vreemde is dat de Limmat op dit punt daar te kalm voor is.

{% picture pontenieren-1.jpg --alt Rivier omgeven door weelderige groene bomen en heuvels op de achtergrond. %}

Ik realiseerde mij dat deze palen van de lokale [pontoniers](https://de.m.wikipedia.org/wiki/Pontoniersport)club zijn, toen ik las dat het doel van deze sport is om een parcours zo snel en precies mogelijk af te leggen. Even verderop zit dan ook de _Pontoniere Baden_ club.

Deze traditionele Zwitserse sport is ontstaan vanuit het bruggen bouwen, waarbij [pontons](https://nl.wikipedia.org/wiki/Ponton) worden gebruikt. Daarom lijken de pontoniersboten op pontons: ze hebben een vlakke onderkant en zijn relatief vierkant.

{% picture pontenieren-2.jpg --alt Een houten gebouw aan de oever van een rivier, omgeven door weelderige groene bomen en struiken. %}
_Pontoniersboten van de club "Pontoniere Baden"._

Ook voor recreatief gebruik zijn de boten populair. Langs veel rivieren zie je ligplaatsen met deze boten. Wie echter een ligplaats wil bemachtigen, moet wel geduld hebben.

Collega R.'s vader meldde zich op zijn twintigste aan voor een ligplaats in Schaffhausen. Ruim 30 jaar later staat hij er nog steeds op.
