---
layout: post
title: Quai
image: generated/quai-1-500-ee83046ac.webp
---

{% picture quai-1.png %}

Bij het zien van dit woord ontstond er altijd kortsluiting in mijn licht dyslectische brein. Hoe spreek je dit in godsnaam uit?

Uiteindelijk leerde ik de uitspraak in de tram: ke (fonetisch \[keː\]). In Zürich zijn er een aantal straten die hierop eindigen, zoals Sihlquai, Limmatquai en Mythenquai. Sihlquai spreek je uit als Sihl-ke.

Quai komt van het Nederlandse woord kaai of kade van een haven[^1]. De havens in Zürich zijn er niet meer, maar de naam is blijven hangen.

De kortsluiting is inmiddels minder, maar nog niet helemaal weg. Een q gevolgd door drie klinkers--dat gaat niet lekker in mijn hoofd.

[^1]: <https://de.wikipedia.org/wiki/Kai_(Uferbauwerk)>
