---
layout: post
title: Lengte
meta_image: generated/lengte-1-500-838409aa7.webp
---

{% picture lengte-1.png %}

Nederlandse mannen zijn met 1.838 m een van de langste mensen ter wereld. Maar als je in Nederland opgroeit, valt dat niet echt op, omdat je zelf deel uitmaakt van de statistiek. Althans, zo ervaarde ik het.

Ik merkte pas hoe lang Nederlanders zijn toen ik hier kwam wonen. Zoals op het werk, waar ik met 1.85 m een van de langere ben. Of recent tijdens een concert. Geen verkeerde plek overigens om er letterlijk bovenuit te steken.

Vriendin I. is op haar werk ook een van de langere, ondanks dat ze voornamelijk mannelijke collega's heeft. Zij is met 1.78 m even groot als de doorsnee Zwitserse man. De meeste van haar mannelijke collega's zitten dus onder het gemiddelde.
