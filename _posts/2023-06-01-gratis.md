---
layout: post
title: Gratis
image: generated/gratis-1-300-4f919382d.jpeg
---

{% picture gratis-1.jpeg --alt Open kartonnen doos met verschillende huishoudelijke artikelen, waaronder een houten doos, een wit dienblad en een bord. Er ligt een handgeschreven briefje met de tekst Gratis op de doos. %}

Klein afval weggooien in de kostbare zak[^2] doet men niet graag. Grotere objecten kun je laten afhalen, maar dat kost ook geld en moeite.

<!-- end_excerpt -->

De ingenieuze Zwitsers hebben hier iets op gevonden. Je zet simpelweg de spullen langs de weg met een briefje "zum Mitnehmen" of "gratis".

Allerlei zaken worden zo aangeboden. Van tuinmeubelen en kastjes tot boeken en keukenspullen, zoals op de foto[^1].

Een buurtgenoot zet ook vaak spullen aan de straat, maar daar is het "zum Mitnehmen"-briefje vervangen door een met prijzen erop.

[^1]: Fun fact: Terwijl ik dit stukje 's ochtends in de trein schreef, leek het me leuk om er een foto bij te plaatsen. Vervolgens kwam ik bovenstaand materiaal onderweg tegen.

[^2]: <https://roaldin.ch/afvalzakken>
