---
layout: post
title: Straatklinkers
image: generated/straatklinkers-1-500-d430c38ba.webp
---

De straten en stoepen in woonwijken zijn hier van asfalt, in tegenstelling tot de straatklinkers in Nederland. Dit was iets wat de altijd alerte Zoesklöt al had opgemerkt.[^1]

Onlangs kreeg ik meer waardering voor de Nederlandse straatklinkers door een video van Not Just Bikes. Hierin worden de verschillende voordelen van klinkers belicht.[^2]

Een van de voordelen van klinkers is dat er na ondergrondse werkzaamheden geen spoor meer van te zien is. Sterker nog, vaak ligt de straat er beter bij dan voor de werkzaamheden.

Hoe anders dat is met asfalt, is goed te zien op deze foto.

{% picture straatklinkers-1.jpg --alt Een asfaltstraat voor een nieuw gebouwd huis. Scheuren in het wegdek zijn opgevuld met teer en een verse strook asfalt van 10 bij 1 meter ligt voor het huis. %}

De straat voor dit nieuwe huis moest worden opgebroken en is daarna weer opgevuld. In de loop der jaren zijn er talloze scheuren ontstaan en opgevuld met teer.

Dan zijn die handgemaakte ambachtelijke Nederlandse straten zo gek nog niet.

[^1]: Zoesklöt, Henk Ruiter, 4 juni 2024, <https://www.zoesklot.nl/zwitserland-3/>
[^2]: Not Just Bikes, Natural Handcrafted Artisanal ... Streets?!, 9 februari 2025, <https://www.youtube.com/watch?v=Cq1kV6V_jvI>
