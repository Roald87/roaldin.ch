---
layout: post
title: Cannabis
image:
---

Vanochtend op het station kwam ons een wietlucht tegemoet. Twee meisjes rookten al vroeg in de ochtend een joint.

Het gebruik en de verkoop van cannabis is hier legaal, maar het gaat om een speciale soort: cannabis met minder dan 1% THC, de psychoactieve stof. Deze variant bevat voornamelijk CBD, de niet-psychoactieve stof, en wordt daarom meestal CBD genoemd.

Sinds 2011 is CBD gelegaliseerd in Zwitserland. Er zijn (online) winkels die cannabis en allerlei afgeleide producten verkopen. High word je er echter niet van.

In de praktijk ruiken beide soorten hetzelfde. Of de meisjes op het station legale cannabis rookten of de illegale vorm, is lastig te controleren. Wellicht was dat ook een doel van de nieuwe wet: om klein gebruik van alle cannabissoorten te gedogen.
