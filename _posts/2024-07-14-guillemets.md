---
layout: post
title: Guillemets
image:
---

Laatst was ik bij een tentoonstelling waarbij de guillemets andersom werden gebruikt als ik gewend was. Guillemets zijn deze dingen « », die worden gebruikt als aanhalingstekens in sommige landen waaronder Zwitserland.

In mijn herinnering werd geopend met de naar links wijzende en afgesloten met de rechtswijzende guillemets. Hier was het echter andersom. Duitse vriend N. vond het ook vreemd en gebruikte altijd « ».

Bij thuiskomst zocht ik het op. Van Wikipedia leerde ik het volgende[^1].

In Frankrijk worden de naar buiten wijzende guillemets gebruikt, met een spatie voor en na de tekst. In Zwitserland wordt geen spatie gebruikt.

In Duitsland gebruikt men in boeken de naar binnen wijzende guillemets en in kranten en handgeschreven teksten worden aanhalingstekens gebruikt.

De Zwitsers doen het weer net even anders als hun naaste buren. Zou het, net als met de missende komma, een ding zijn om de buitenlanders eruit te filteren?[^2]

[^1]: <https://en.wikipedia.org/wiki/Guillemet>
[^2]: <https://roaldin.ch/komma>
