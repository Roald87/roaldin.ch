---
layout: post
title: Fotohokjes
meta_image: generated/fotohokjes-1-500-e0998617f.webp
---

{% picture fotohokjes-1.png %}

Toen ik zes jaar geleden naar Zwitserland verhuisde, viel het me op dat er veel fotohokjes waren, met name op stations. Het waren van die fotohokjes die je kunt gebruiken om pasfoto’s te maken.

Op station Wettingen (20k inwoners, 4 sporen) stond er één en in Baden (20k inwoners, 6 sporen) stonden er geloof ik twee of drie.

Ze werden niet vaak gebruikt, althans, ik zag het niet. Als ik ze gebruikt zag worden, dan was het meestal door jongeren die voor de grap foto’s maakten.

Tegenwoordig zie ik ze minder. Of ze worden langzaam weggehaald, of ik raak eraan gewend.

Er is één fotohokje dat wel vaak gebruikt wordt. [In Zürich](https://maps.app.goo.gl/UtGtN9Pp7W7yNXSV7?g_st=ic) staat een ouderwets fotohokje waar je vier zwart-wit foto’s kunt nemen voor een paar Franc. Ik weet niet precies hoe het werkt, maar het ruikt in het hokje naar zwavel of rotte eieren.
