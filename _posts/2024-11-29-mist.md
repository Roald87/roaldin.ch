---
layout: post
title: Mist
image: generated/mist-1-500-36dddfcfc.webp
---

Het is hier in de herfst vaak mistig. Ons kanton Aargau staat er binnen Zwitserland zelfs bekend om.

De reden dat het hier zo mistig is, komt doordat Aargau, met een aantal andere kantons, een laaggelegen gebied vormt. Dit gebied is ingeklemd door de Jura in het noorden en de Alpen in het zuiden. De laagvlakte wordt ook wel de badkuip genoemd.

{% picture mist-2.png --alt Hoogtekaart van Zwitserland met de tekst 'badkuip' diagonaal over de laagvlakte. Bron: Bundesamt für Landestopografie swisstopo %}
_De badkuip tussen de Jura en de Alpen.[^3]_

Als er een hogedrukgebied boven centraal Europa hangt, waait er een wind van het noordoosten naar het zuidwesten van Zwitserland. Deze wind wordt ook wel de Bise genoemd[^1].

In de herfst zorgt deze wind ervoor dat er koude lucht vanuit centraal Europa onder een warmere luchtlaag vast komt te zitten. In deze koudeluchtlaag condenseert de vochtige herfstlucht gemakkelijk. Anders gezegd: er hangt mist op de bodem van de badkuip, geklemd onder een warme luchtlaag.

In de onderstaande grafiek is te zien dat het middenin de badkuip in Zürich een stuk mistiger is dan erbuiten in Basel of Genève.

{% picture mist-3.jpg --alt Staafdiagram met de gemiddelde aantal dagen per maand voor Zürich-Kloten, Basel-Binningen en Genève-Cointrin. Zürich-Kloten heeft de hoogste piek in oktober. De maanden worden weergegeven op de x-as en het aantal dagen op de y-as. %}
_Gemiddeld aantal mistdagen per maand tussen 1991 en 2020.[^2]_

Naast dat het hier mistiger is dan in de rest van Zwitserland, dacht ik ook dat er hier vaker mist hangt dan in Nederland. Dat blijkt echter niet te kloppen.

In de onderstaande grafiek zie je het aantal dagen waarbij het zicht minder was dan een bepaalde afstand. Voor alle afstanden geldt dat er in de Bilt meer mistige dagen zijn dan in Zürich. Zo zie je hoe onbetrouwbaar een gevoel kan zijn.

{% picture mist-4.png --alt Grafiek met het aantal dagen per jaar met zicht minder dan 2 km, 1 km, 500 m, 200 m en 100 m voor De Bilt en Zürich-Kloten van 1950 tot 2000. De lijnen tonen een dalende trend in beide locaties. %}
_Aantal mistdagen in De Bilt versus Zürich. De afname komt door verminderde luchtvervuiling.[^4]_

Hele dagen, of zelfs weken, met mist zijn niet vrolijk makend. Al levert het wel mooie plaatjes op--zeker als je erboven zit.

{% picture mist-1.jpg --alt Zonsopgang boven een mistig landschap met heuvels en kale bomen. %}

[^1]: <https://en.wikipedia.org/wiki/Bise>
[^2]: Nebel im Herbst, <https://www.meteoschweiz.admin.ch/wetter/wetter-und-klima-von-a-bis-z/nebel-im-herbst.html>
[^3]: Bundesamt für Landestopografie swisstopo, <https://map.geo.admin.ch/>
[^4]: Mist en nevel afname in Europa, <https://www.knmi.nl/kennis-en-datacentrum/achtergrond/mist-en-nevel-afname-in-europa>
