---
layout: post
title: Mist
image: generated/mist-1-500-36dddfcfc.webp
---

In de herfst is het hier vaak mistig. Ons kanton Aargau staat er in Zwitserland zelfs om bekend.

Aargau vormt samen met enkele andere kantons een laaggelegen gebied. Dit gebied ligt tussen de Jura in het noorden en de Alpen in het zuiden. Deze laagvlakte wordt ook wel de "badkuip" genoemd.

{% picture mist-2.png --alt Hoogtekaart van Zwitserland met de tekst 'badkuip' diagonaal over de laagvlakte. Bron: Bundesamt für Landestopografie swisstopo %}
_De badkuip tussen de Jura en de Alpen.[^3]_

Als er een hogedrukgebied boven Centraal-Europa hangt, waait er een wind van het noordoosten naar het zuidwesten van Zwitserland. Deze wind heet de Bise[^1].

In de herfst zorgt deze wind ervoor dat koude lucht uit Centraal-Europa onder een warmere luchtlaag vast komt te zitten. In deze koude luchtlaag condenseert de vochtige herfstlucht gemakkelijk. Met andere woorden: er hangt mist op de bodem van de badkuip, gevangen onder een warme luchtlaag.

In de onderstaande grafiek is te zien dat het midden in de badkuip, in Zürich, mistiger is dan erbuiten, zoals in Basel of Genève.

{% picture mist-3.jpg --alt Staafdiagram met de gemiddelde aantal dagen per maand voor Zürich-Kloten, Basel-Binningen en Genève-Cointrin. Zürich-Kloten heeft de hoogste piek in oktober. De maanden worden weergegeven op de x-as en het aantal dagen op de y-as. %}
_Gemiddeld aantal mistdagen per maand tussen 1991 en 2020.[^2]_

Hoewel het hier mistiger is dan in de rest van Zwitserland, dacht ik dat er hier vaker mist hangt dan in Nederland. Dat blijkt niet te kloppen.

In de onderstaande grafiek zie je het aantal dagen waarbij het zicht minder was dan een bepaalde afstand. Voor alle afstanden geldt dat er in De Bilt meer mistige dagen zijn dan in Zürich. Dit laat zien hoe onbetrouwbaar een gevoel kan zijn.

{% picture mist-4.png --alt Grafiek met het aantal dagen per jaar met zicht minder dan 2 km, 1 km, 500 m, 200 m en 100 m voor De Bilt en Zürich-Kloten van 1950 tot 2000. De lijnen tonen een dalende trend in beide locaties. %}
_Aantal mistdagen in De Bilt versus Zürich. De afname komt door verminderde luchtvervuiling.[^4]_

Hele dagen of zelfs weken met mist zijn niet vrolijk makend. Maar het levert wel mooie plaatjes op, vooral als je erboven zit.

{% picture mist-1.jpg --alt Zonsopgang boven een mistig landschap met heuvels en kale bomen. %}

[^1]: <https://en.wikipedia.org/wiki/Bise>
[^2]: Nebel im Herbst, <https://www.meteoschweiz.admin.ch/wetter/wetter-und-klima-von-a-bis-z/nebel-im-herbst.html>
[^3]: Bundesamt für Landestopografie swisstopo, <https://map.geo.admin.ch/>
[^4]: Mist en nevel afname in Europa, <https://www.knmi.nl/kennis-en-datacentrum/achtergrond/mist-en-nevel-afname-in-europa>
