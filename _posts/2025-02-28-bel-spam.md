---
layout: post
title: Bel spam
image:
---

Het komt regelmatig voor dat je hier door willekeurige nummers wordt gebeld.

Vroeger hoorde je dan een gedemotiveerde callcentermedewerker hun standaard riedeltje afratelen. Vaak was het een enquête, die echt maar een paar minuten zou duren, over je zorgverzekeringen of telefoonabonnement.

Tegenwoordig is het meestal stil aan de andere kant van de lijn. Pas als je iets zegt, word je verbonden met een callcentermedewerker. Dit zijn vaak oplichters, die zeggen dat de politie je zoekt of dat je nog een open rekening hebt.

Ik druk deze oproepen meestal gelijk weg. Maar bij de nieuwste scam word je dan gelijk een aantal keren teruggebeld. Nummerherkenning helpt hier helaas niet bij. De nummers zijn vaak van normale burgers, waarvan de oplichters doen alsof ze hiervan bellen.

Het gevolg van al deze bel spam is dat ik telefoontjes niet meer opneem. Af en toe mis ik daarom een oprecht telefoontje. Tot nu toe waren het gelukkig geen essentiële dingen, maar het is jammer dat bellen waardeloos is geworden. Al vind ik dat als millennial ook weer niet heel erg.
