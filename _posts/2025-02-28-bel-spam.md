---
layout: post
title: Bel spam
image:
---

Het komt regelmatig voor dat je door willekeurige nummers wordt gebeld.

Vroeger hoorde je dan een gedemotiveerde callcentermedewerker hun standaard riedeltje afratelen. Vaak was het een enquête, die echt maar een paar minuten zou duren, over je zorgverzekering of telefoonabonnement.

Tegenwoordig is het meestal stil aan de andere kant van de lijn. Pas als je iets zegt, word je verbonden met een callcentermedewerker. Dit zijn vaak oplichters die beweren dat de politie je zoekt of dat je nog een openstaande rekening hebt.

Ik druk deze oproepen meestal meteen weg. Maar bij de nieuwste scam word je dan meerdere keren teruggebeld. Nummerherkenning helpt hier helaas niet bij. De nummers lijken vaak van normale burgers te komen, terwijl de oplichters doen alsof ze daarvan bellen.

Het gevolg van al deze belspam is dat ik telefoontjes niet meer opneem. Af en toe mis ik daardoor een oprecht telefoontje. Tot nu toe waren het gelukkig geen essentiële zaken, maar het is jammer dat bellen waardeloos is geworden. Al vind ik dat als millennial ook weer niet heel erg.
