---
layout: post
title: Snus
image: generated/snus-1-500-8e659739d.webp
---

Laatst was ik voor mijn werk bij een klant. Terwijl we iets bespraken, legde een man wat bruin poeder op zijn hand ter hoogte van zijn duim en snoof het op.

Ik was enigszins verbaasd dit te zien. Snoof deze man nu coke voor onze neus?

Dat was het natuurlijk niet. Het was snuiftabak[^1], iets wat ook in Nederland legaal te verkrijgen is. Al kan ik mij niet herinneren dat ik het ooit iemand heb zien gebruiken.

Naast snuiftabak wordt er in Zwitserland ook veel snus[^2] gebruikt. Dit zijn kleine zakjes met tabak die je onder je lip doet, waarna er nicotine vrijkomt. Snus is in Nederland, en de meeste andere Europese landen, verboden. Zwitserland is samen met Zweden en Noorwegen de uitzondering.

{% picture snus-1.png --alt Rond blik met deksel open, gevuld met witte portiezakjes tabak, merknaam 'General' en tekst 'White Portion' op de zijkant. %}
_Voorverpakte snus. EC-Lou, CC BY-SA 3.0_

Ik heb snus eens geprobeerd, maar ik snap niet wat er zo lekker aan is. Hier is het desalniettemin populair. Vooral bij borrels zie ik regelmatig mensen een zakje onder hun lip stoppen.

[^1]: <https://nl.m.wikipedia.org/wiki/Snuiftabak>

[^2]: <https://nl.m.wikipedia.org/wiki/Snus>
