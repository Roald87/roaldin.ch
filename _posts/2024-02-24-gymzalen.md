---
layout: post
title: Verzonken gymzalen
---

Laatst liep ik langs een gymzaal en het viel me op dat deze verzonken lag in de grond. Via de ramen die bovenaan de gymzaal zaten, maar voor mij op straatniveau, keek ik zo de gymzaal in.

Het was een apart gezicht. Ineens realiseerde ik me dat ik hier vaker dit soort verzonken gymzalen had gezien. Ik kon er zo een stuk of vijf herinneren.

Waarom zouden ze dit doen? Wellicht heeft het te maken met het heuvelachtigere landschap? Huizen hebben soms immers ook een andere ‘begane grond’ aan de voor- en achterzijde. Al is het me bij andere grote gebouwen, zoals loodsen of kantoren, nooit opgevallen. En ik ken ook gymzalen die, ondanks dat ze op vlak terrein liggen, wel verzonken zijn.

Google weet het helaas ook niet. Vooralsnog blijft het een mysterie.
