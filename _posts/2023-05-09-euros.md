---
layout: post
title: Euro's
---

Zwitserland hoort niet bij de EU, maar het wordt omringd door landen die er wel bij horen. In de meeste buurlanden gebruiken ze de euro[^1], maar hier niet. Hier is de Zwitserse frank de officiële munt. Echter, de euro is hier meer ingeburgerd dan je op het eerste gezicht zou verwachten.

Je kunt bijvoorbeeld bij veel pinautomaten naast franken ook euro's uit de muur trekken. Daarnaast adverteren tankstations de brandstofprijzen vaak in beide valuta's. Tot slot kun je er soms ook mee betalen. Ik heb mensen bij een foodtruck of in de SPAR met euro's zien betalen.

Destijds was de officiële wisselkoers rond de €1 = CHF 1,10. De officieuze wisselkoers was €1 = CHF 1; bij winkels rekenden ze het CHF bedrag in euro's af. Er werd dus zo'n 10% wisselkoerstoeslag gerekend. Momenteel is de officiële wisselkoers rond de 1:1. Ik weet niet wat dat met de officieuze wisselkoers heeft gedaan.

[^1]: De uitzondering is Liechtenstein, waar men ook de Zwitserse frank gebruikt.
