---
layout: post
title: Znüni en zvieri
image:
---

Een znüni of zvieri zijn korte pauzes in de ochtend en middag. De znüni komt van "zu neun" of "om negen" en de zvieri van "zu vier" of "om vier".

Tijdens deze pauzes neemt men meestal wat te drinken en een kleine snack. De vier uur cup-a-soup van Zwitserland, zeg maar.

Bij mijn eerste baan stonden deze pauzes zelfs in het contract. We kregen twee betaalde pauzes van een kwartier: een 's ochtends en een 'middags. Ik nam deze pauzes meestal niet, maar bij veel Zwitserse collega's was het populair.

Van onze buurman hoorden we dat de Zwitsers er al vroeg mee beginnen. Het tweejarige zoontje van de buurman gaat een aantal dagen naar de kinderopvang. Ze krijgen hier ook eten, inclusief de zvieri.
