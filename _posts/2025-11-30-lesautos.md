---
layout: post
title: Lesauto's
image:
---

Je ziet hier regelmatig auto's rondrijden met een witte lesauto L achterop. Dit zijn geen lesauto's zoals in Nederland, maar mensen zonder rijbewijs.

Je mag hier namelijk, na het behalen van een theorietoets, autorijden als er een ervaren bestuurder naast je zit. De begeleider moet minimaal 23 zijn en langer dan drie jaar hun rijbewijs hebben. 

Als lerend bestuurder mag je niet in het buitenland rijden en pas op auto (snel)wegen zodra je je hebt aangemeld voor je praktijk toets.

Ik vroeg collega D. of het hier dan mogelijk is om zonder rijlessen van een rijschool je rijbewijs te halen. In theorie is dat mogelijk. In de praktijk is het lastig. Als jij met je eigen auto naar het examen gaat, geldt er een andere standaard. De examinatoren hebben namelijk vaak zelf een rijschool (gehad).
