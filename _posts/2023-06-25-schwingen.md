---
layout: post
title: Schwingen
meta_image: generated/schwingen-1-500-a171e6863.webp
---

Voetbal en tennis zijn, net als in Nederland, populaire sporten in Zwitserland. Er zijn echter ook populaire sporten die helemaal niet in Nederland beoefend worden.

Een daarvan is "[Schwingen](https://de.wikipedia.org/wiki/Schwingen)", niet te verwarren met [swingen](<https://nl.wikipedia.org/wiki/Swingen_(partnerruil)>).

Schwingen is een sport waarbij twee uit de kluiten gewassen mannen elkaar naar de grond proberen te krijgen in een ring van zaagmeel. Men wint zodra de tegenstander met beide schouders in het zaagsel ligt. De sport lijkt op een mix van worstelen en judo.

{% picture schwingen-1.jpeg %}

Bij schwingen zijn er echter geen gewichtsklassen. De deelnemers zijn daarom vaak grote, brede kerels.

De sport is voornamelijk op het “platteland” in centraal Zwitserland populair. Wij krijgen er in de steden, behalve via de krant en op de nationale TV, minder van mee.
