---
layout: post
title: Driekoningen
image: generated/driekoningen-1-500-cab62ab96.webp
---

Deze dag, die in Nederland wordt gevierd door de kerstboom het huis uit te bonjouren, heeft hier nog een traditie: er wordt driekoningenbrood gegeten. Deze traditie is ontstaan in 1952 door een campagne van "Big Baker"[^1].

Het driekoningenbrood is wit, licht zoet en luchtig en er zitten vaak rozijnen in. Daarnaast zit er in een van de stukken brood een klein figuurtje, de koning. Degene die de koning vindt, mag de gouden kroon opzetten en is voor een dag de baas in huis.

{% picture driekoningen-1.jpg --alt Een grijze tafel met daarop een bruin glanzend driekoningenbrood. Op het brood zit amandelschaafsel en er steken wat stukjes chocolade door de korst. Achter het brood ligt een gouden kroon in nog in opgevouwen toestand. %}
_Een driekoningenbrood met daarachter een gouden kroon voor degene die de koning vindt._

{% picture driekoningen-2.jpg --alt Een ingezoomde foto van een klein wit plastic figuurtje op een grijze tafel. Het figuurtje heeft een mantel aan, maar is niet overduidelijk een koning. %}
_Het koningsfiguurtje dat in een van de stukken brood zat._

Op het werk was D. de gelukkige die het figuurtje vond. Hij was goed voorbereid op dit mogelijke scenario en trok het broodje eerst uit elkaar voor hij het in zijn mond stopte.

Wellicht had hij nog een jeugdtrauma aan het brood overgehouden. De figuurtjes waren vroeger namelijk van hout. Schijnbaar beten kinderen hier weleens letterlijk hun tanden op stuk. Daarom zijn de figuurtjes tegenwoordig van plastic[^1].

[^1]: A taste of tradition at Epiphany, 4 januari 2001, Richard Dawson, swissinfo, <https://www.swissinfo.ch/eng/history/a-taste-of-tradition-at-epiphany/1824350>
