---
layout: post
title: Stossluften
meta_image: generated/stossluften-1-500-c8799c8e0.webp
---

{% picture stossluften-1.png %}

In Nederland is ventilatie van essentieel belang in huizen. Elk huis heeft daarom vaak kleine roosters boven elk raam om dit te faciliteren.

Dit zouden ze in de oostelijkere gedeeltes van Europa nooit accepteren. Zij zijn namelijk als de dood voor elk zuchtje wind dat binnen gevoeld kan worden. Volgens de volkswijsheid word je daar namelijk doodziek van.

Zwitserland zit er wat dat betreft tussenin. Er zijn hier vaak geen roosters te vinden boven de ramen. In plaats daarvan wordt het _Stossluften_ (stootluchten) toegepast.

Tijdens het Stossluften worden alle ramen en deuren even geopend om de boel een paar minuten te laten doorwaaien. Driemaal daags moest dit gebeuren, was het advies dat ik laatst hoorde.

Wij Stossluften vaak even na het koken om de geuren weg te krijgen. Slapen doen we vaak met een raam op een kier, mits het niet te koud is buiten.
