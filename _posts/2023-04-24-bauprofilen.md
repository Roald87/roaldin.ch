---
layout: post
title: Bauprofilen
meta_image: https://bear-images.sfo2.cdn.digitaloceanspaces.com/roaldruiter-1682942978-0.jpg
---

Soms zie je hier lange palen staan om een huis, op een braakliggend terrein of op een parkeerplaats. Deze palen worden geplaatst als iemand een aanbouw aan zijn huis wil, of als er een geheel nieuw gebouw wordt geplaatst.

De palen, of bauprofilen, geven weer hoe hoog en welk oppervlak het toekomstige object inneemt. Zo kunnen omwonenden zich voorstellen of en hoe hun uitzicht verandert.

Hieronder een foto van een paar bauprofilen. Als je goed kijkt, zie je bovenop elke paal een klein hoekje. Deze hoeken kaderen de omlijning van het nieuwe gebouw af. Voor huizen met een puntdak is er een paal met een punt beschikbaar.

![bauprofilen op een parkeerplaats](https://bear-images.sfo2.cdn.digitaloceanspaces.com/roaldruiter-1682942978-0.jpg)
