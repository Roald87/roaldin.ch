---
layout: post
title: Zwitsers rijbewijs
image:
---

Als je in Zwitserland woont, moet je binnen een jaar je rijbewijs inwisselen voor een Zwitsers rijbewijs. Doe je dat niet, dan mag je daarna hier niet meer rijden.

Voor de meeste Europeanen is het een kleine moeite. Je vult de benodigde papieren in, gaat naar een opticien voor een snelle oogtest en maakt een pasfoto. Een paar weken later en na betaling ontvang je je Zwitserse rijbewijs.

Mensen uit de meeste landen buiten Europa moeten ook nog een proefrit maken om te laten zien dat ze de regels hier kennen[^1].

Voor collega Y. had het nog wat meer voeten in de aarde. Hij studeert al meerdere jaren in Zwitserland en afgelopen zomer had hij zijn rijbewijs gehaald in Marokko. Kanton Zürich wilde zijn rijbewijs niet omwisselen voor een Zwitsers rijbewijs. Dit doen ze niet om te voorkomen dat mensen die hier al lang wonen in een goedkoper land hun rijbewijs halen.

Y. vond echter via een omweg een manier om het voor elkaar te krijgen. De regels in Kanton Vaud zijn blijkbaar anders. Daar kun je als student wel je rijbewijs omwisselen. Na een administratieve verhuizing kon Y. zijn rijbewijs aanvragen.

[^1]: Umtausch eines ausländischen Führerausweises, <https://www.zh.ch/de/mobilitaet/fuehrerausweis-fahren-lernen/auslaendischer-fuehrerausweis.html>
