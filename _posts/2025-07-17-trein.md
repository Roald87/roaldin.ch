---
layout: post
title: Trein
image:
---

Ik ben een fan van treinreizen. We reizen veel met de trein en hebben geen auto. Dat gaat prima in Zwitserland. Een treinkaartje is aan de prijzige kant, maar met een kortingskaart en een lokaal salaris valt dat reuze mee.

Bovendien krijg je er veel voor terug. De treinen zijn comfortabel, hebben zelden vertraging en er is bijna altijd plek. 

De auto is vaak wel iets sneller, maar in de trein kun je natuurlijk ook iets anders doen. Zoals deze stukjes schrijven.

Mijn trein enthousiasme neemt helaas wel af. De treinreizen met de Deutsche Bahn hebben de laatste jaren vaker vertragingen of geboekte reizen zijn ineens niet meer mogelijk. 

De kroon wordt gespannen door de NS. De treinen zijn vaak overvol, ook op willekeurige momenten; zijn vies, zowel van binnen en buiten; er wordt nauwelijks gecontroleerd; en ik erger me ook steeds meer aan luidruchtige of stoelblokkerende medereizigers.

Het kopen van eersteklas kaartjes bood geen soelaas. De eerste klas zat ook overvol, was ook vies en het leek er sterk op dat niet iedereen een kaartje had.

Deze ervaringen zorgen ervoor dat ik een auto wil kopen. Gelukkig heb ik daar de middelen voor. 

Het is een stuk erger voor de mensen die dat niet hebben of geen auto kunnen of willen rijden. 

Dat vind ik erg jammer. 

Deze quote van Gustavo Petro, een Columbiaanse politicus, belichaamt mijn gevoel hierover goed.

> A developed country is not a place where the poor have cars. It's where the rich use public transportation.

> Een ontwikkeld land is niet een plek waar armen auto's hebben. Het is waar de rijken met het openbaar vervoer reizen.
