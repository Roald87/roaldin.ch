---
layout: post
title: Schmutzli
image: generated/schmutzli-1-500-f104920ef.webp
---

Morgen komt de goedheiligman weer naar Nederland met zijn pieten. Hier is Sinterklaas ook een ding, maar wordt het op 6 december gevierd. Op de vijfde heeft hij natuurlijk andere verplichtingen.

Sinterklaas heet hier Samichlaus en heeft ook hulpjes. De hulpjes heten hier Schmutzli, oftewel viezertje. Ze dragen een bruin of zwart gewaad met capuchon en hebben een slonzige grijze baard zoals te zien is op de foto hieronder.

{% picture schmutzli-1.jpg --alt Drie borden met in het midden een cartoonesk getekende samichlaus met rood gewaad, mijter en een staf. Aan zijn zijde twee schmutzli's in zwarte gewaden, grijze baarden en een donker gezicht. De linker schmutzli heeft een jute zak voor zich staan. De borden hangen aan de railing van een balkon met her en der een hoopje sneeuw op de randen van het balkon. %}
_Een bord van Samichlaus met twee Schmutzli's aan zijn zijde._

Door de combinatie van de baard en de capuchon is zijn gezicht vaak slecht zichtbaar. Dit draagt bij aan het enge imago van Schmutzli, die vooral vroeger werd gebruikt om kinderen bang te maken.

Daarnaast heeft hij ook een roe voor stoute kinderen en een zak om ze in mee te nemen. Al wordt daar tegenwoordig niet meer mee gedreigd.

Het gezicht van Schmutzli zit vaak onder de roetvegen, maar er zijn ook zwart geschminkte Schmutzli's. Er is hier echter geen Zwarte Pieten-discussie, waarschijnlijk doordat ze niet op donkere mensen lijken.
