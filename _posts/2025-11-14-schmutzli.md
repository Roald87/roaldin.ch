---
layout: post
title: Schmutzli
image:
---

Morgen komt de goedheiligman weer naar Nederland met zijn pieten. Hier is Sinterklaas ook een ding, maar wordt het op 6 december gevierd. Op de vijfde heeft hij natuurlijk andere verplichtingen.

Sinterklaas heet hier Samichlaus en heeft ook hulpjes. De hulpjes heten hier Schmutzli, oftewel viezertje. Ze dragen een bruin gewaad met capuchon en hebben een slonzige grijze baard.

Door de combinatie van de baard en de capuchon is zijn gezicht vaak slecht zichtbaar. Dit draagt bij aan het enge imago van Schmutzli, die vooral vroeger werd gebruikt om kinderen bang te maken.

Daarnaast heeft hij ook een roe voor stoute kinderen en een zak om ze in mee te nemen. Al wordt daar tegenwoordig niet meer mee gedreigd.

Het gezicht van Schmutzli zit vaak onder de roetvegen, maar er zijn ook zwart geschminkte Schmutzli's. Er is hier echter geen Zwarte Pieten-discussie, waarschijnlijk doordat ze niet op donkere mensen lijken.
