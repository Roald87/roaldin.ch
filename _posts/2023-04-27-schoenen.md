---
layout: post
title: Schoenen
image: assets/schoenen-1.jpg
---

{% picture schoenen-1.jpg --alt een bult schoenen voor een deur %}

Of mensen thuis schoenen dragen, verschilt per land. In Zwitserland hoort men bij het "schoenen uit"-kamp. Zelfs op kantoor[^1] doen sommigen hun schoenen uit.

Van bezoekers wordt ook verwacht dat ze hun schoenen uitdoen. Toen we voor het eerst een feestje organiseerden, trok iedereen zijn schoenen uit bij de voordeur. De verzameling schoenen daar was een komisch gezicht.

Naast hygiÃ«ne en comfort is er nog een reden om schoenen uit te trekken: geluidsoverlast voor de onderburen. De meningen verschillen of schoenen aan of uit moeten. Dit hangt waarschijnlijk af van hoe mensen lopen en welke schoenen ze dragen. Op internet zijn foto's te vinden van boze burenbriefjes over beide situaties.

Ons appartement is vrij gehorig, ondanks dat het nog geen vijf jaar oud is. We hebben hier nog geen klachten over gehad. Toch heb ik mijn loopje aangepast; ik probeer nu op de bal van mijn voet te landen in plaats van op mijn hak.

[^1]: <https://roaldin.ch/kantoorpantoffels>
