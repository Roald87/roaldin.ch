---
layout: post
title: Kastanjes
image: generated/kastanjes-1-500-6a88aa3d6.webp
---

Kastanjes zijn hier een populaire lekkernij. Zodra de herfst begint, verschijnen er op straat kraampjes waar je _heisse Maroni_ (warme kastanjes) kunt kopen. Kastanjes worden ook vaak geserveerd bij wildmaaltijden of verwerkt in _Vermicelles_. _Vermicelles_ is een spaghettivormige puree gemaakt van kastanjes, met suiker en room.

{% picture kastanjes-1.jpg --alt Cupcake bedekt met een topping die lijkt op spaghetti, met een toefje room en een klein chocolaatje bovenop. %}
_Christine Zenino from Chicago, US, CC BY 2.0, via Wikimedia Commons_

Kastanjebomen vind je veel in het Italiaans sprekende gedeelte van Zwitserland: Ticino. In de herfst, wanneer de kastanjes rijp zijn en uit de bomen vallen, liggen velden en paden er vol mee. Veel mensen trekken eropuit om kastanjes te verzamelen en deze 's avonds te roosteren.

Het is een leuke bezigheid in de herfst, al hebben wij het nooit gedaan.

In Nederland is de kastanje een stuk minder populair. Ik herinner me dat er in het park bij ons huis veel kastanjebomen stonden, maar we aten ze nooit op. Hoogstens maakten we er op school poppetjes van met tandenstokers.
