---
layout: post
title: Riz Casimir 2
image: generated/riz-casimir-2-650-498f66e61.webp
---

Vandaag had ik het genoegen voor het eerst Riz-Casimir te proberen. De vaste lezer herinnert zich misschien nog dat ik voorheen niet positief was over deze maaltijd. Maar vandaag kwam ik er niet onderuit.

Met klanten lunchten collega R. en ik in een lokaal restaurant. Op weg ernaartoe vroeg de klant of we akkoord gingen met Riz-Casimir. Ik was niet heel enthousiast, maar kon het niet goed uitdrukken in het Duits. Het gesprek ging vervolgens al snel ergens anders over en we zetten koers naar het restaurant. Onderweg werd het menu telefonisch besteld. Geen weg terug.

Na de soep en de salade was het dan zover: de gevreesde maaltijd kwam op tafel.

{%picture riz-casimir-2.jpg %}

Ik nam een hap, proefde, en het viel me alleszins mee.

De perzik en de ananas met de slagroom waren een beetje apart en bewaarde ik voor het laatst. Voor de rest was het een kerriesaus met wat kip en rijst. Prima te eten, al zou ik het zelf niet maken of bestellen.

Volgens R. was het overigens niet de beste versie van de Riz. Het finale oordeel blijft daarom nog even uit.
