---
layout: post
title: Oude vakkenvullers
image:
---

Vakkenvullers zijn hier een stuk ouder dan in Nederland. In Nederland zijn het vaak pubers tussen 15 en 18 jaar, maar hier zijn ze meestal 30+. Althans, dat is mijn gevoel. Ik kon geen cijfers vinden om dit te bevestigen.

Ook het kassapersoneel is een stuk ouder. In onze supermarkt worden de meeste kassa's bemand door vrouwen van boven de 40. Soms zit er een man van in de 50. Iemand van onder de 30 heb ik er nog nooit gezien.[^3]

Ik weet niet wat de oorzaak hiervan is. Ook mijn voormalige Zwitserse collega's hadden hier geen antwoord op. Wellicht komt het doordat twee derde van de jongeren een "lehre" doet, waarbij ze ook werken en geld verdienen[^1]. Of heeft het iets te maken met het ontbreken van een landelijk minimumloon[^2]?

[^1]: <https://roaldin.ch/lehre>

[^2]: Er is geen landelijk minimumloon, maar er zijn wel enkele kantons die een minimumloon hebben. Een initiatief (Mindestlohn-Initiative) om een landelijk minimumloon in te voeren is in 2014 met 76.3% van de stemmen afgewezen.

[^3]: Ongerelateerd feitje: rond 2010 viel het mij op dat er in Nederland steeds vaker jongens achter de kassa's zaten.
