---
layout: post
title: Chocoladepaashaas
image: #generated/
---

Het paasweekend is weer voorbij en dat betekent voor veel Zwitsers dat ze van hun chocoladepaashazen af moeten. Toen ik voor de eerste keer hoorde over dit fenomeen was ik verbaasd. Die hazen zijn toch gewoon van chocolade en die eet je toch gewoon op?

Ik vroeg collega P. of hij zich herkende in dit luxeprobleem. “Jazeker,” zei hij. P. bleek ook nog een aantal overgebleven _Osterhasen_ thuis te hebben liggen.

Gelukkig zijn er oplossingen voor. Zo zijn er online allerlei recepten over hoe je de hazen kunt verwerken. Zoals [deze](https://www.bettybossi.ch/de/Magazin/Display/1067000/Osterhasen-verwerten-die-besten-Tipps-und-Tricks) van Zwitserlands favoriete bakmerk Betty Bossi. Of je maakt er een cake van, zoals een collega van I. en neemt deze mee naar het werk.

Ik blijf het bijzonder vinden. Waarom wordt de chocolade wel opgegeten als het in een nieuwe vorm zit of anders is verwerkt, vroeg ik aan S. "Waarschijnlijk," zei hij, "komt dat omdat de paashazen vaak van minder goede chocolade worden gemaakt." De chocolade eitjes at hij in ieder geval altijd wel op.
