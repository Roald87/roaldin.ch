---
layout: post
title: Chocoladepaashaas
---

Het paasweekend is weer voorbij en dat betekent voor veel Zwitsers dat ze van hun chocoladepaashazen af moeten. Toen ik voor de eerste keer hoorde over dit fenomeen was ik verbaasd. Die hazen zijn van chocolade, waarom eet je die niet op?

Ik vroeg collega P. of hij zich herkende in dit luxeprobleem. “Jazeker” zei hij. P. bleek ook nog een aantal overgebleven _Osterhasen_ thuis te hebben liggen.

Gelukkig zijn er oplossingen voor. Zo zijn er online allerlei recepten over hoe je de hazen kunt verwerken. Zoals deze[^1] van Zwitserlands favoriete kook- en bakmerk Betty Bossi. Of je maakt er een cake van, zoals een collega van I. en neemt deze mee naar het werk.

Ik blijf het bijzonder vinden. Waarom wordt de chocolade wel opgegeten als het in een nieuwe vorm zit of anders is verwerkt? Ik vroeg aan S.: "Waarschijnlijk," zei hij, "komt dat omdat de paashazen vaak van minder goede chocolade worden gemaakt." De van betere chocolade gemaakte paaseitjes at hij in ieder geval wel op.

[^1]: <https://www.bettybossi.ch/de/Magazin/Display/1067000/Osterhasen-verwerten-die-besten-Tipps-und-Tricks>
