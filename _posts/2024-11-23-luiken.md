---
layout: post
title: Luiken
image: generated/luiken-1-500-914b8516a.webp
---

Vrijwel alle huizen hier hebben zonnewering aan de buitenkant van het raam. Bij oudere huizen zijn het meestal deze luiken.

{% picture luiken-1.jpg --alt Bruine houten luiken op een raam in een grijze gepleisterde muur. %}

Bij nieuwere huizen zijn het rolluiken. Deze kunnen op verschillende hoogten worden gezet en de hoeken van de lamellen kan worden gevarieerd.

{% picture luiken-2.jpg --alt Een raam met horizontale jaloezieÃ«n op een lichte muur, met een plant aan de linkerkant. %}

Heel handig deze zonnewering aan de buitenzijde in een warmer wordende wereld.

Vroeger woonde ik in een appartementencomplex zonder zonnewering. Mijn studio zat aan de noordzijde, dus voor mij was het geen probleem. De mensen aan de zuidzijde brandden echter weg, ondanks het speciale zonwerende glas.

Na veel geklaag van de zuidzijde bij de woningbouwvereniging werd er actie ondernomen: de ventilatie capaciteit werd verhoogd. Een domme maatregel leek mij en ook een die waarschijnlijk niet veel hielp. Immers, als je het warm hebt zoek je eerst schaduw op. Ik heb ze toen een bericht gestuurd dat ze beter zonnewering aan de buitenkant kunnen plaatsen, maar daar werd helaas niets mee gedaan.

Ik weet niet of de verhoogde ventilatie capaciteit uiteindelijk heeft geholpen. Ik zat immers aan de koude kant en ik verhuisde kort nadat de maatregelen waren ingevoerd.

Hier is het gelukkig nooit een probleem. Er zit altijd zonnewering voor de ramen.
