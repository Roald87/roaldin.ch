---
layout: post
title: Grenspakketjes
image: generated/grenspakketjes-1-500-09e66cca0.webp
---

{% picture grenspakketjes-1.png --alt Een getekende kaart van Zwitserland met een pakketje erop geplaatst. %}

In Zwitserland zijn veel spullen duurder dan in omringende landen. Daarom bestellen mensen soms uit het buitenland. Het nadeel is dat je dan douanekosten[^1] en eventueel belasting moet betalen.

Om deze kosten te vermijden, is er een levendige pakketjesindustrie aan de Zwitserse grens ontstaan. Voor ons is Waldshut de plek waar we soms dingen laten bezorgen.

In Waldshut zijn verschillende bedrijfjes waar je je spullen kunt laten sturen. Dit is handig om douanekosten te omzeilen en als een winkel niet naar Zwitserland verzendt.

Als je het pakketje ophaalt en de grens overgaat, moet je door de douane. Zij controleren soms of je niet over de importlimiet bent gegaan.

We doen dit niet vaak. Ten eerste omdat Waldshut moeilijk met het ov te bereiken is. I. heeft het wel eens gedaan en moest het laatste stuk lopend over de grens. Ten tweede omdat het veel gedoe is en meestal niet veel geld bespaart. Bovendien zijn we geen grote shoppers bij die ene mega-internetwinkel die meestal niet in Zwitserland bezorgt.

[^1]: <https://roaldin.ch/douanekosten>
