---
layout: post
title: Grenspakketjes
image: generated/grenspakketjes-1-500-09e66cca0.webp
---

{% picture grenspakketjes-1.png --alt Een getekende kaart van Zwitserland met een pakketje erop geplaatst. %}

In Zwitserland liggen de prijzen van veel spullen hoger dan in omringende landen. Daarom bestellen mensen wel eens wat uit het buitenland. Het nadeel is dat je dan douanekosten[^1] en eventueel belasting moet betalen.

Om de douanekosten te omzeilen is er een levendige pakketjesindustrie ontstaan aan de Zwitserse grens. Voor ons is Waldshut de plek waar we wel eens dingen hebben laten bezorgen.

In Waldshut zijn een aantal bedrijfjes waar je je spullen heen kunt laten sturen. Dit is niet alleen handig om de douanekosten te omzeilen, maar ook als een winkel niet verzendt naar Zwitserland.

Als je vervolgens het pakketje ophaalt en terug de grens overgaat, moet je wel door de douane. Zij controleren dan soms even of je niet over de importlimiet bent gegaan.

We doen dit niet heel vaak. Ten eerste omdat Waldshut niet goed met het ov te bereiken is. I. heeft het wel eens gedaan en moest dan het laatste stuk lopend over de grens. Ten tweede omdat het een hoop gedoe is en meestal scheelt het niet heel veel geld. Bovendien zijn we ook geen grote shoppers bij die ene mega-internetwinkel die meestal niet in Zwitserland bezorgt.

[^1]: <https://roaldin.ch/douanekosten>
