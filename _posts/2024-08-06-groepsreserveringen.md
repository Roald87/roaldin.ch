---
layout: post
title: Groepsreserveringen
image: generated/groepsreserveringen-1-500-3311335b3.webp
---

{% picture groepsreserveringen-1.jpg --alt Zwart-wit tekening van een gereserveerd bord op een treincoupe. %}

Regelmatig zie ik hier treincoupés die zijn gereserveerd voor een groep. Vaak zijn dit schoolklassen op een uitje, maar soms ook andere groepen. Zo had ik laatst een wandeling met collega’s, waarvoor een gedeelte van de coupé was gereserveerd.

In Nederland heb ik dit nog nooit gezien. Na wat zoeken ontdekte ik dat alleen NS International dit aanbiedt [^1].

Nog gekker vond ik wat ik laatst van een vriend hoorde. Hij was naar een speed dating evenement geweest dat plaatsvond in een normale trein die buiten de reguliere dienstregeling reed.

Dit is grappig genoeg wel mogelijk in Nederland. Er zijn diverse bedrijven die treinen verhuren voor bijvoorbeeld bedrijfsuitjes of een skitrein naar Oostenrijk.

[^1]: <https://www.nsinternational.com/nl/tickets-kopen/groepsreizen-met-de-trein>
