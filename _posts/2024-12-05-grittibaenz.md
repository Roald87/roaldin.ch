---
layout: post
title: Grittibänz
image: generated/grittibaenz-1-500-4571a45f1.webp
---

Deze broodmannetjes verschijnen hier tegen het einde van het jaar en worden tijdens verschillende feestdagen gegeten. Vandaag kreeg ik er een vanwege de Zwitserse Sinterklaas.[^3]

{% picture grittibaenz-1.jpg --alt Een foto van een grittibänz op een servetje. Het is een figuurtje uit brood met rozijnen als ogen. %}

De broodfiguurtjes heten grittibänz.[^1] Het woord is een combinatie van "Gritti," wat een traag persoon betekent die onhandig loopt met gespreide benen, en "Bänz," een afkorting van Benedikt.[^4]

Ze zijn ook bekend in Nederland als buikmannen,[^2] al heb ik ze daar nog nooit gezien. Waarschijnlijk komt dat omdat het een Limburgs gebruik is.

Het brood is vrij zacht, wit en licht zoet. Soms houden de grittibänz iets vast, zoals een chocoladestaaf, pijp of een dennentak.

[^1]: <https://de.wikipedia.org/wiki/Stutenkerl>
[^2]: <https://nl.wikipedia.org/wiki/Buikman>
[^3]: De Zwitserse Sinterklaas heet hier overigens Samichlaus en wordt gevierd op 6 december. Misschien iets voor een toekomstig stukje.
[^4]: <https://www.atlas-alltagssprache.de/runde-7/f01b/>
