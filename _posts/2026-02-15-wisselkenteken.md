---
layout: post
title: Wisselkenteken
image:
---

Je ziet hier regelmatig auto's zonder kenteken op een oprit of in een ondergrondse parkeerplaats staan. Deze auto's hebben een wisselkenteken (Wechselschild). Je mag hier namelijk één kenteken registreren voor twee verschillende auto's.

Je betaalt met een wisselkenteken een klein eenmalig bedrag en dan in de regel alleen voor de duurdere auto. Op het welbekende Comparis staat een rekenvoorbeeld voor een Skoda Octavia en een Jaguar XKR Cabriolet in kanton Zürich[^1]. In dit voorbeeld is een wisselkenteken CHF 700 (€760 in februari 2026) of 30% per jaar goedkoper.

Voorwaarde is natuurlijk dat je maar met een van de twee auto's mag rijden. Je hebt immers maar een setje nummerborden.

In het algemeen mag je maar twee voertuigen op een nummerplaat zetten. Er zijn echter ook een aantal types waarbij je meer dan twee voertuigen op een plaat mag zetten, zoals oldtimers, aanhangers, bouwmachines en gemotoriseerde en elektrische fietsen.

[^1]: Wechselnummer: So beantragen Sie das Wechselschild, Magdalena Soll, 20 januari 2024, <https://www.comparis.ch/autoversicherung/deckung/wechselnummer>
