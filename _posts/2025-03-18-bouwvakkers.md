---
layout: post
title: Bouwvakkers in de trein
image: generated/bouwvakkers-1-500-b512128d7.webp
---

{% picture bouwvakkers-1.png --alt dall-e2 prompt: Blue-collar workers in the train in overall and workpants, black ink on white background-1 %}

Ik zie hier regelmatig mensen in een overall of werkbroek in de trein, zoals schilders, klusjesmannen en bouwvakkers. In Nederland zag ik dit niet vaak.

Waarom er hier meer arbeiders in de trein zitten, weet ik niet.

Misschien heeft het te maken met de Lehre.[^1] Dit is de praktische leerweg, waarmee jongeren op hun 14e beginnen en deeltijds werken. Aangezien zij nog te jong zijn om auto te rijden, moeten ze met het openbaar vervoer. Al zijn lang niet alle mensen die ik zie zo jong.

Of ligt het aan mij? Hier zit ik regelmatig in de lokale trein tijdens de spits. In Nederland is het alweer even geleden dat ik regelmatig tijdens de spits reisde. Laat staan in een stoptrein.

[^1]: <https://roaldin.ch/lehre>
