---
layout: post
title: Buitenlanders
image:
---

Het stikt hier de buitenlanders. Van de 8,9 miljoen inwoners heeft 27% geen Zwitsers paspoort[^1]. Ter vergelijking: in Nederland heeft 8% van de 17,8 miljoen inwoners geen Nederlands paspoort[^2].

Het hoge aantal buitenlanders komt deels door de buurlanden waar dezelfde taal wordt gesproken. De vier meest voorkomende nationaliteiten eind 2023 in Zwitserland waren daarom ook[^3]:

```
Top 4 nationaliteiten Zwitserland eind 2023
Italië    ████████████████████ 338.000
Duitsland ███████████████████░ 323.600
Portugal  ███████████████░░░░░ 255.300
Frankrijk ██████████░░░░░░░░░░ 163.700
```

Dit combineert met de hogere salarissen maakt het een populair land om te werken.

Daarnaast duurt het lang voordat je een Zwitsers paspoort kan aanvragen. Je moet minstens 10 jaar in Zwitserland wonen, versus 5 jaar in Nederland. Én je moet, afhankelijk van het kanton, 2 tot 5 jaar in dezelfde gemeente of kanton wonen[^4]. Dat laatste maakt dat mensen soms niet verhuizen om te voorkomen dat hun teller weer op nul wordt gezet.

Tenslotte is een EU-paspoort hebben ook niet verkeerd. Je kunt immers makkelijk werken en wonen in een ander EU-land. Mede daarom overweeg ik het voorlopig nog niet.

[^1]: <https://www.ch-info.swiss/de/edition-2024/die-schweiz/fakten1>
[^2]: <https://opendata.cbs.nl/statline/#/CBS/nl/dataset/03743/table?fromstatweb>
[^3]: Zusammensetzung der ausländischen Bevölkerung, <https://www.bfs.admin.ch/bfs/de/home/statistiken/bevoelkerung/migration-integration/auslaendische-bevoelkerung/zusammensetzung.html>
[^4]: <https://www.ch.ch/de/auslander-in-der-schweiz/einburgerung/#ordentliche-einburgerung>
