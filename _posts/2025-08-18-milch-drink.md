---
layout: post
title: Milch drink
image: generated/milch-drink-1-500-7a1f71d92.webp
---

S. attendeerde mij er laatst op dat er in Zwitserland geen halfvolle melk wordt verkocht, maar alleen "Vollmilch" en "Milch Drink". Het feit dat er geen half volle melk bestaat heeft te maken met marketing en Zwitserse wetten volgens [WenndWeischWanniMein](https://www.reddit.com/user/WenndWeischWanniMein/) op reddit.[^1]

Winkels moesten in Zwitserland namelijk een licentie hebben om melk te verkopen. De Migros wilde dit omzeilen door halfvolle melk te verkopen onder de naam "M-Drink", zie de advertentie hieronder. De M in M-drink stond natuurlijk voor Migros.

{% picture milch-drink-1.png --alt Oude zwart wit advertentie voor M-Drink van de Migros supermarkt. Er is een grote foto van een piramidevormige verpakking te zien. Eromheen staan voedingswaarden, verschillende prijzen voor de verpakkinggrootes en aanprijzingen zoals 'M-Drink - der aktuelle Star in der Migros!' (M-Drink - de huidige ster van de Migros!) en 'Magermilch teilweise entrahmt Milchfettgehalt 2.8%' (Magere melk gedeeltelijk ontvet, vetpercentage 2.8%). %}
_Advertentie voor M-drink uit de Neue Zürcher Nachrichten, nummer 295, uitgave 4 van 17 december 1964 via e-newspaperarchives.ch.[^2]_

De autoriteiten waren hier niet blij mee en er volgde juridisch getouwtrek. Zij kregen van het federale gerechtshof gelijk dat Migros' M-Drink melk was en de Migros hiervoor een licentie nodig had.[^4]

De Migros zamelde ondertussen handtekeningen in voor een referenda tegen de melk licentie. Deze verandering werd aangenomen door 62% van de mannelijke stemmers[^3] en hiermee kwam er een einde kwam aan de verplichte melk licentie.

De M-Drink werd vervolgens populair waarna andere supermarkten het ook begonnen te verkopen onder de naam Milch Drink.

[^1]: Commentaar van WenndWeischWanniMein op 18 maart 2025, versie van 18 maart 20:06:24 <https://www.reddit.com/r/Switzerland/comments/1jeczmu/comment/mihvuvf/>
[^2]: Neue Zürcher Nachrichten, nummer 295, uitgave 4 van 17 december 1964 via e-newspaperarchives.ch <https://www.e-newspaperarchives.ch/?a=d&d=NZN19641217-04.2.7.1&srpos=17&e=------196-de-20--1--img-txIN-Milch+drink-------0----->
[^3]: Volksabstimmung "Milchbeschluss" van 16 mei 1965 <https://www.bk.admin.ch/ch/d/pore/va/19650516/index.html>
[^4]: Das Bundesgericht zum Verkauf des «M-Drink», Nidwaldner Volksblatt, band 99, nummer 14, 17. februari 1965, via e-newspaperarchives.ch <https://www.e-newspaperarchives.ch/?a=d&d=NVB19650217-01.2.5&srpos=2&e=------196-de-20--1--img-txIN-Milchbeschluss+migros-------0----->
