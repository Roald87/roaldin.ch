---
layout: post
title: Gescheiden gym
image:
---

In Zwitserland hebben kinderen vanaf de middelbare school gescheiden gym. Toen ik dit voor het eerst hoorde, vond ik het apart. In Nederland hadden wij altijd gemengde gymnastiek.

Ik vroeg mijn Zwitserse collega's. Zij vonden het juist gebruikelijk dat gym gescheiden was - dat was hun normaal.

Vroeger was in Nederland de gym ook gescheiden op de middelbare school, leerde ik van mijn 60+ ouders. Gezamenlijke gymlessen moeten in Nederland daarom ergens tussen 1975 en 2000 zijn ingevoerd.

Wie gescheiden gym nu weer wil invoeren, kan rekenen op reacties uit de rechtse hoek. Een islamitische school kwam in 2017 in het nieuws omdat ze dit wilden doen[^1]. Over het feit dat dit in Nederland vroeger ook het geval was, werd echter niets gezegd.

[^1]: Gescheiden gym islamitische school vanwege 'fysieke verschillen', Algemeen Dagblad, Niels Klaassen, 14 juni 2017, <https://www.ad.nl/den-haag/gescheiden-gym-islamitische-school-vanwege-fysieke-verschillen~afc05d76/>
