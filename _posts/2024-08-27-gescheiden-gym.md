---
layout: post
title: Gescheiden gym
image:
---

In Zwitserland hebben kinderen vanaf de middelbare school gescheiden gym. Toen ik dit voor het eerst hoorde, vond ik dit apart. In Nederland had ik rond de eeuwwisseling altijd gemengd gymnastiek.

Ik vroeg mijn Zwitserse collega's. Zij vonden het juist gebruikelijk dat gym gescheiden was - dat was hun normaal.

Vroeger was in Nederland de gym ook gescheiden op de middelbare school, leerde ik van mijn 60+ ouders. Gezamenlijke gymlessen moeten in Nederland daarom ergens tussen 1975 en 2000 zijn ingevoerd.

In 2017 werd gescheiden gym weer even een thema, toen een islamitische school dit wilde invoeren[^1]. Vanuit de rechtse hoek kwam hier felle kritiek op. Maar over het feit dat dit in Nederland vroeger ook het geval was, werd niets gezegd.

[^1]: Gescheiden gym islamitische school vanwege 'fysieke verschillen', Algemeen Dagblad, Niels Klaassen, 14 juni 2017, <https://www.ad.nl/den-haag/gescheiden-gym-islamitische-school-vanwege-fysieke-verschillen~afc05d76/>
