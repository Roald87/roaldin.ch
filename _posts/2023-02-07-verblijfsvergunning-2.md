---
layout: post
title: Verblijfsvergunning 2
---

Eerder schreef ik over mijn aanvraag voor een nieuwe verblijfsvergunning[^1]. Dit verhaal kreeg een onverwacht vervolg toen ik deze week terugkwam van vakantie.

Op maandagochtend op het werk weigerde mijn laptop verbinding te maken met het wifi-netwerk. Dit was vreemd, maar het gebeurde wel vaker. Meestal werkte hij na een paar minuten weer.

Ik besloot koffie te halen. Toen kwam mijn chef binnen met een nieuwe student die ik moest introduceren in de groep. Na een kort gesprek excuseerde ik me om me te concentreren op mijn wifi-probleem. Navraag bij collega's leerde dat ik de enige was met problemen. Ik stelde een hotspot met mijn telefoon in, zodat ik in ieder geval op internet kon. Dit lukte, maar ik kon niet inloggen op mijn webmail of Teams.

Ik vroeg mijn chef of hij mijn contract had ontbonden tijdens mijn vakantie. Gelukkig was dat niet het geval. Bij de administratie ontdekte ik dat ik een verzoek had ontvangen om een kopie van mijn verblijfsvergunning te sturen. Omdat ik deze e-mail niet had gelezen, had HR mijn accounts geblokkeerd.

Thuis had ik al een brief gekregen dat ik een nieuwe verblijfsvergunning zou krijgen. Ik ging naar huis, stuurde een foto van de brief naar de administratie en hoopte dat ze mijn accounts zouden deblokkeren. Helaas was de brief niet genoeg. Ik had een officiÃ«le bevestiging nodig.

De volgende ochtend belde ik Kanton Aargau en kreeg een officiÃ«le bevestiging. Aanvankelijk stelden ze voor om een bevestiging per post te sturen, maar het kon gelukkig ook per e-mail. Ik stuurde het document door naar HR en mijn accounts werden vrijgegeven. Dit zou een dag kunnen duren, en dat deed het ook.

Gelukkig kon ik werken omdat ik kon inloggen op Windows. Echter, na de lunch werd ook deze geblokkeerd en was het moeilijk om nog iets te doen. Ik besloot om een kortere dag te maken en te trainen voor de lokale Limmatlauf[^2]. ğŸƒâ€

[^1]: <https://roaldin.ch/verblijfsvergunning>

[^2]: <https://badenerlimmatlauf.ch/>
