---
layout: post
title: Lunchwandeling
---

In Nederland zie je rond lunchtijd regelmatig een groep mensen een ommetje maken. Het groepje valt vaak op omdat ze in een aparte samenstelling of aantallen lopen, of ze lopen over een onooglijk industrieterrein.

Hier heb ik het fenomeen nog niet zo vaak gezien. Dat zal deels te maken hebben met het feit dat een warme lunch zich hier niet voor leent, in tegenstelling tot de boterham. Daarnaast zal het ook te maken hebben met het feit dat ik nu in een grote stad werk, waar zulke groepjes minder opvallen.

Daarnaast moet je voor de lunch soms hier sowieso de deur uit en heb je daarmee je ommetje te pakken.

Wat ik hier wel af en toe zie, is dat mensen tussen de middag gaan sporten. Bijvoorbeeld een rondje hardlopen of even naar de sportschool. Dat heb ik in Nederland dan weer niet meegemaakt.
