---
layout: post
title: Bevolkingsonderzoek
image: generated/bevolkingsonderzoek-1-500-24375943f.webp
---

{% picture bevolkingsonderzoek-1.png --alt Verschillende cirkeldiagrammen en grafieken met zwarte en witte segmenten, sommige met lijnen en stippen, die data en trends weergeven. %}

Afgelopen week kreeg ik een brief van de regering om mee te doen aan een bevolkingsonderzoek. Hoewel het verzoek vriendelijk was, werd ook vermeld dat dit onderzoek niet vrijwillig was. Volgens artikel SR 431.112[^1] is dit een verplicht nummer voor mensen die een uitnodiging ontvangen. Wat de straf precies zou zijn, werd niet vermeld.

Ik was nieuwsgierig en besloot het op te zoeken. Van het wetsartikel werd ik niet veel wijzer. Gelukkig was er ook een FAQ[^2] in normale taal. Hierin stond dat, hoewel het verplicht was, er geen boete stond op het niet invullen. Wel worden er kosten in rekening gebracht als je niet reageert, bijvoorbeeld voor herinneringen.

De participatie is over het algemeen hoog genoeg dat dit niet uitgevoerd hoeft te worden. Het feit dat het verplicht is, is voor de Zwitsers blijkbaar genoeg reden om in actie te komen.

In het onderzoek worden allerlei vragen gesteld over je woon-, werk- en leefsituatie. Zoals welke talen je thuis en op het werk spreekt, welke vervoersmiddelen je gebruikt voor woon-werkverkeer en waar je ouders geboren zijn.

Een grappig detail is dat de vragenlijst in een stuk of tien talen beschikbaar is. Naast de vier officiÃ«le talen zijn er ook zes andere talen, waaronder Kroatisch en Engels. Ondanks dat mijn Duits redelijk goed is, heb ik de vragenlijst in het Engels ingevuld. Dat ligt me toch nog wel een stuk beter.

Het onderzoek wordt uitgevoerd om vervolgens te worden gebruikt bij politieke beslissingen. Op deze manier wordt er toch nog een beetje rekening met ons gehouden - we mogen namelijk niet stemmen.

[^1]: <https://www.fedlex.admin.ch/eli/cc/2007/869/de>
[^2]: <https://www.bfs.admin.ch/bfs/de/home/statistiken/bevoelkerung/erhebungen/se/befragte-personen-ecensus/faq.html>
