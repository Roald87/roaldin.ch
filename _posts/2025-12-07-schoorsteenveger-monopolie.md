---
layout: post
title: Schoorsteenveger monopolie
image:
---
K. en J. vertelden dat ze laatst een schoorsteenveger hadden opgebeld voor een afspraak. Toen ze hun adres noemden, zei de veger dat zij buiten zijn gebied woonden.

Zo leerden ze dat er in Zwitserland een schoorsteenvegermonopolie bestaat. In het monopoliemodel wijst elke gemeente een schoorsteenveger aan en legt de prijzen vast die ze kunnen vragen voor hun diensten.

Het tijdperk van het staatsgeorganiseerde schoorsteenvegermonopolie is wel ten einde. De laatste jaren wordt de branche in steeds meer kantons geliberaliseerd.

Wie denkt dat het liberale model leidt tot lagere prijzen, komt bedrogen uit. In Kanton Zürich bijvoorbeeld zijn de prijzen na de liberalisatie omhooggegaan. Volgens Walter Tanner, president van de schoorsteenvegervereniging in Thurgau, komt dat doordat vegers nu reclame moeten maken en offertes moeten uitschrijven.[¹] De extra kosten komen bij de klanten terecht.

[¹]: Auch Berner und Thurgauer Kaminfeger werden freie Unternehmer, SRF, Katrin Keller, 2 januari 2021, <https://www.srf.ch/news/schweiz/ohne-monopol-ins-2021-auch-berner-und-thurgauer-kaminfeger-werden-freie-unternehmer>
