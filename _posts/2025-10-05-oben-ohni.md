---
layout: post
title: Oben ohni
image:
---

I. vertelde dat een bekende van haar de thermostaat thuis zo warm zet dat hij in korte broek en "oben ohni" kan rondlopen. Oben ohni betekent "boven zonder", oftewel in je blote bast. Het kan ook voor vrouwen worden gebruikt, maar dan betekent het topless.

De gemiddelde kamertemperatuur is hier sowieso hoger dan in Nederland. Sommige mensen houden een temperatuur aan zodat ze ook in de winter comfortabel in hun T-shirt binnen kunnen zitten. De Nederlandse "je trekt maar een trui aan"-mentaliteit zul je hier niet zo snel horen.

Toen ik net in Zwitserland woonde, vond ik het vaak te warm binnen. Inmiddels ben ik geacclimatiseerd en vind ik het vaak te koud in Nederlandse huizen. Ook met een dikke trui aan.
