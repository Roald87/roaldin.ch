---
layout: post
title: Duur land, of niet?
image:
---

Dit hoor ik vaak als ik Nederlanders vertel dat ik in Zwitserland woon. Meestal antwoord ik dan dat het klopt, maar dat je er ook meer verdient. Vroeger zei ik dat de prijzen ongeveer twee keer zo hoog waren, al hangt het af van het product. Maar is dit nog wel actueel? Zoesklöt vond van niet[^4]. Ik besloot het uit te zoeken.

Hieronder heb ik de verhoudingen tussen de koopkrachtpariteit berekend voor enkele goederen en diensten over de laatste 20 jaar. Een waarde van twee betekent dat Zwitserland twee keer zo duur is als Nederland. Bij een waarde van 0.5 is Nederland twee keer zo duur als Zwitserland.

Je ziet dat de meeste dingen duurder zijn in Zwitserland, maar een factor twee is overdreven. Het verschil is de laatste jaren kleiner geworden. Er zijn ook dingen die goedkoper zijn, zoals vervoer en elektronica.

Vaak geldt: hoe meer iemand met een Zwitsers salaris aan een product of dienst toevoegt, hoe groter het verschil.

<img src="assets/duur-land-1.svg" width="650">
_Vergelijking van koopkrachtpariteit tussen Nederland en Zwitserland. Een waarde van 1.9 betekent dat het product bijna twee keer zo duur is in Zwitserland als in Nederland. Waarden onder de één betekenen dat het product in Zwitserland goedkoper is dan in Nederland. Bron: Federal Statistical Office. [^1]_

De hoge salarissen werken in je voordeel als je hier werkt. Het gemiddelde bruto maandinkomen was hier in 2023 $8.765 (€8.151), vergeleken met $5.005 (€4.655) in Nederland[^2]. Een verschil van 75%. Daar komt bij dat de belastingen hier lager zijn, waardoor het netto salaris ook hoger is[^3].

Al met al valt er weinig te klagen voor de werkenden hier.

Wat betreft mijn antwoord: het is tijd om dit aan te passen. De factor twee noem ik voortaan niet meer.

[^1]: Purchasing power parities (38 European countries), <https://www.bfs.admin.ch/bfs/en/home/statistics/prices/international-price-comparisons.assetdetail.33466089.html>

[^2]: Gross Average Monthly Wages by Country and Year, UNECE, <https://w3.unece.org/PXWeb2015/pxweb/en/STAT/STAT__20-ME__3-MELF/60_en_MECCWagesY_r.px/?rxid=0806c85a-23f8-4249-a4d0-10980df459d1>

[^3]: De belasting hangt af van het kanton en de gemeente, maar deze is altijd lager dan in Nederland.

[^4]: <https://www.zoesklot.nl/zwitserland-1/>
