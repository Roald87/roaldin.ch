---
layout: post
title: Duur land, of niet?
image:
---

Dit hoor ik vaak als ik Nederlanders vertel dat ik in Zwitserland woon. Meestal antwoord ik dan dat het klopt, maar dat je er ook meer verdient. Vroeger zei ik ook dat de prijzen ongeveer twee keer zo hoog waren, al hangt het er vanaf wat het is. Maar is dit nog wel actueel? Zoesklöt vond van niet[^4]. Ik besloot het uit te zoeken.

Hieronder heb ik de verhoudingen tussen de koopkrachtpariteit berekend voor enkele goederen en diensten over de laatste 20 jaren. Een waarde van twee betekend dat Zwitserland twee keer zo duur is als Nederland, bij een waarde van 0.5 is Nederland twee keer zo duur als Zwitserland.

Je ziet dat de meeste dingen duurder zijn Zwitserland, maar een factor twee is wat overdreven. Daarnaast is het verschil de laatste jaren steeds kleiner geworden. Ten slotte zijn er een aantal dingen die goedkoper zijn, zoals vervoer en elektronica.

Vaak geldt dat des te meer iemand met een Zwitsers salaris iets aan de product of dienst toevoegt, des te groter het verschil.

<img src="assets/duur-land-1.svg" width="650">
_Vergelijking van koopkrachtpariteit tussen Nederland en Zwitserland. Een waarde van 1.9 betekent dat het product bijna twee keer zo duur is in Zwitserland als in Nederland. Waarden onder the één, betekenen dat het product in Zwitserland goedkoper is dan in Nederland. Bron: Federal Statistical Office. [^1]_

De hoge salarissen werken natuurlijk ook in je voordeel als je hier werkt. Het gemiddelde brutto maand inkomen was hier in 2023 $8.765 (€8.151), vergeleken met $5.005 (€4.655) voor Nederland[^2]. Een verschil van 75%. Daar komt nog bij dat de belastingen hier lager zijn en daarom het netto salaris ook hoger is[^3].

Al met al valt er weinig te klagen voor de werkenden hier.

Wat betreft mijn antwoord: het is tijd om deze aan te passen. De factor twee noem ik in het vervolg niet meer.

[^1]: Purchasing power parities (38 European countries), <https://www.bfs.admin.ch/bfs/en/home/statistics/prices/international-price-comparisons.assetdetail.33466089.html>
[^2]: Gross Average Monthly Wages by Country and Year, UNECE, <https://w3.unece.org/PXWeb2015/pxweb/en/STAT/STAT__20-ME__3-MELF/60_en_MECCWagesY_r.px/?rxid=0806c85a-23f8-4249-a4d0-10980df459d1>
[^3]: De belasting hangt af van het kanton en de gemeente, maar deze is wel altijd lager dan in Nederland.
[^4]: <https://www.zoesklot.nl/zwitserland-1/>
