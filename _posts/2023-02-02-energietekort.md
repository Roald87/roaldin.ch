---
layout: post
title: Energietekort
---

Het was crisis in heel Europa dit najaar door de hoge gasprijzen. Zwitserland was hierin geen uitzondering, ook al maakt gas slechts 12,8% uit van de finale energievraag. Ter vergelijking, in Nederland was dit in 2020 63%[^1].

```
Finale energiemix Zwitserland 2021

   Aardolie █████████████████████████ 36,3 %
Kernenergie █████████████▋ 19,9 %
Waterkracht █████████▋ 14,0 %
        Gas ████████▊ 12,8 %
       Rest ███████████▋ 17,0 %
```

_Bron: Energy – Facts and Figures, overheid[^2]_

Toch was dit voor de Zwitserse regering voldoende reden om serieus te overwegen dat het mis zou kunnen gaan. In de pers verschenen berichten dat er deze winter mogelijk een energietekort zou ontstaan. Er werd niet uitgesloten dat regio's mogelijk afgeschakeld moesten worden om de stabiliteit van het net te garanderen.

Ook op het werk kregen we hierover mails. We werden verzocht om energie-intensieve experimenten voor november af te ronden.

De laatste tijd hoor ik er weinig meer over. De relatief zachte winter, gecombineerd met gasleveringen uit andere landen, heeft de crisis voorlopig uitgesteld. Of zou men massaal zijn overgeschakeld op brandhout[^3]?

[^1]: <https://www.energieinnederland.nl/feiten-en-cijfers/energieincijfers/>
[^2]: <https://www.eda.admin.ch/aboutswitzerland/en/home/wirtschaft/energie/energie---fakten-und-zahlen.html>
[^3]: <https://roaldin.ch/brandhout>
