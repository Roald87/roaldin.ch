---
layout: post
title: Bircher-muesli
image: generated/bircher-muesli-1-500-5e012dcb5.webp
---

{% picture bircher-muesli-1.png --alt Foto gegenereerd met dall-e %}

Bircher-muesli is hier een populair ontbijt of tussendoortje. De geweekte havervlokken met yoghurt en geraspte appel zie je vaak in hotels of in de supermarkt. Het is lekker, maar als groot brood- en pindakaasfan houd ik het meestal daarbij.

Toen ik voor het eerst hoorde over Bircher-muesli, dacht ik dat "Bircher" iets betekende als "beker" in het Zwitsers-Duits. Ik dacht dat het in een soort van bekertje of plastic bakje werd verkocht.

Maar nu weet ik dat dat helemaal niet zo is. Bircher is een persoon. Maximilian Bircher-Benner[^2] is de uitvinder van muesli, wat "moesje" of "papje" betekent.

Hij geloofde dat rauw en vegetarisch voedsel beter voor mensen zou zijn. Om dit idee te populariseren, ontwikkelde hij een recept[^1]. Dit bestond uit 1 eetlepel havermout die in 3 eetlepels water 12 uur werd geweekt, 1 eetlepel gezoete gecondenseerde melk, 1 eetlepel citroensap, 1 grote geraspte appel en 1 eetlepel hazelnoten of amandelen.

Tegenwoordig wordt Bircher-muesli ook vaak met yoghurt of melk gemaakt. Wellicht door een lobby van (Swiss) Big Milk[^3]?

[^1]: Wolff, Eberhard (2010). A new way of living: Maximilian Bircher-Benner (1867-1939). Karger Gazette, (71):11-12. <https://www.zora.uzh.ch/id/eprint/40410/1/Wolff_Bircher-Benner.pdf>

[^2]: <https://en.wikipedia.org/wiki/Maximilian_Bircher-Benner>

[^3]: <https://www.swissmilk.ch/de/rezepte-kochideen/rezepte/LM200806_89/birchermueesli/>
