---
layout: post
title: Bircher-muesli
meta_image: generated/bircher-muesli-1-500-5e012dcb5.webp
---

{% picture bircher-muesli-1.png --alt Foto gegenereerd met dall-e %}

Bircher-muesli is hier een populair ontbijt of tussendoortje. De geweekte havervlokken met yoghurt en geraspte appel zie je vaak in hotels of in de supermarkt. Het is lekker, maar ik als groot brood- en pindakaasfan houd het meestal daarbij.

Toen ik voor het eerst hoorde over Bircher-muesli, dacht ik dat "Bircher" iets betekende als "beker" in het Zwitsers-Duits. De redenering was dat het in een soort van bekertje/plastic bakje wordt verkocht.

Maar nu leerde ik dat dat helemaal niet zo is. Bircher is een persoon. [Maximilian Bircher-Benner](https://en.wikipedia.org/wiki/Maximilian_Bircher-Benner#) is de uitvinder van muesli, wat "moesje" of "papje" betekent.

Hij geloofde dat rauw en vegetarisch voedsel beter voor mensen zou zijn. Om dit idee te populariseren ontwikkelde hij [een recept](https://www.zora.uzh.ch/id/eprint/40410/1/Wolff_Bircher-Benner.pdf)[^1]. Dit bestond uit 1 eetlepel havermout dat in 3 eetlepels water 12 uur wordt geweekt, 1 eetlepel gezoete gecondenseerde melk, 1 eetlepel citroensap, 1 grote geraspte appel en 1 eetlepel hazelnoten of amandelen.

Tegenwoordig wordt de Bircher-muesli ook vaak met yoghurt of melk gemaakt. Wellicht door een lobby van [(Swiss) Big Milk](https://www.swissmilk.ch/de/rezepte-kochideen/rezepte/LM200806_89/birchermueesli/)?

[^1]: Wolff, Eberhard (2010). A new way of living: Maximilian Bircher-Benner (1867-1939). Karger Gazette, (71):11-12.
