---
layout: post
title: Fasnacht
image: generated/fasnacht-1-500-3efebf7ea.webp
---

Net als in Nederland wordt carnaval (Fasnacht) niet overal gevierd. Of en wanneer het gevierd wordt, hangt af van de stad. Enkele steden staan bekend om hun carnaval.

Het grootste en bekendste feest is in Basel: de "Basler Fasnacht". Het begint op de maandag na Aswoensdag om 4 uur 's ochtends en duurt 72 uur. Dit jaar is dat van 10 tot 12 maart[^1].

Een belangrijk element van de Basler Fasnacht zijn de traditionele kostuums en maskers die het hele gezicht bedekken.

{% picture fasnacht-1.jpeg --alt Foto van een kind met een traditioneel masker en een lampion tijdens de Basler Fastnacht. Het masker is een karikatuur met grote ogen, neus en mond en bedekt het gehele gezicht. Op de achtergrond is nog iemand met een masker te zien. %}
_Traditioneel masker van de Basler Fasnacht. Foto van St√©phane Olivier Vuille, CC BY-SA 4.0_

De kostuums, tradities en de grootte van het feest hebben ervoor gezorgd dat het op de UNESCO-lijst voor immaterieel cultureel erfgoed staat.

Andere plaatsen waar carnaval groots wordt gevierd zijn Bern (6-8 maart 2025) en Bellinzona (27 februari - 4 maart 2025)[^2]. Het Berner carnaval begint met een symbolische beer die uit zijn winterslaap wordt gewekt. In Bellinzona draait het om veel lawaai maken.

[^1]: <https://www.basel.com/de/veranstaltungen/basler-fasnacht>

[^2]: <https://www.myswitzerland.com/de-ch/erlebnisse/staedte-kultur/listicles/die-speziellsten-fasnachtsbraeuche-der-schweiz/>
