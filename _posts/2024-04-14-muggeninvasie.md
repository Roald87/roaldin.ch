---
layout: post
title: Muggeninvasie
image: generated/muggeninvasie-1-500-b5e4ead6a.webp
---

Op de foto hieronder zie je onze eerste kennismaking met ons huidige appartement. I., lichtelijk panisch bij het zien van elke mug, kreeg bijna een hartverzakking. Hoe kunnen we hier ooit een raam of deur openen, zonder dat we worden lekgeprikt? Laat staan dat we kunnen genieten van ons balkon.

{% picture muggeninvasie-1.jpg --alt Een raam van binnen gefotografeerd terwijl het buiten donker is. Het hele raam is bedekt met honderden muggen aan de buitenkant. %}

Gelukkig bleken dit geen steekmuggen te zijn. Waarschijnlijk zijn het Dansmuggen[^1]. Deze beestjes komen massaal tevoorschijn zodra het warmer wordt in het voorjaar.

Veel last van deze beestjes heb je niet. Soms vliegen ze naar binnen en vind je ze een paar dagen later dood op de grond.

Buiten kun je er meer last van hebben. Er hangen soms gigantische zwermen in de lucht, vooral â€˜s avonds bij zonsondergang. Zo fietste ik afgelopen week naar huis en kon nauwelijks vooruitkijken zonder te worden getorpedeerd door tientallen muggen.

Van een buurman hoorden we eens dat deze muggen met een cyclus van drie jaar in grotere getallen voorkomen. Dat klopt niet helemaal met onze observatie. De foto hierboven is van vijf jaar geleden en pas dit jaar komen ze weer in grote getallen voor.

[^1]: <https://nl.m.wikipedia.org/wiki/Dansmuggen>
