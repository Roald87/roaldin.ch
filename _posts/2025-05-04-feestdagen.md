---
layout: post
title: Feestdagen
image:
---

"Zullen we donderdag (1 mei) een rondje fietsen?", vroeg T. Helaas kon ik niet, want ik moest werken. T. niet. Hij was vrij op de dag van de arbeid.

Zoals zoveel dingen in Zwitserland zijn feestdagen kanton- en gemeenteafhankelijk[^2]. Het aantal feestdagen varieert van 7 voor Genève tot 15 voor Graubunden[^1].

De dag van de arbeid is bijvoorbeeld in Zürich een officiële feestdag, maar in kanton Aargau niet. Al kan het zijn dat je werkgever besluit er toch een feestdag van te maken.

Ook kan het zijn dat je voor een bedrijf werkt dat kantoren heeft in verschillende kantons of gemeenten. Dan is het mogelijk dat collega's een vrije dag hebben, terwijl jij moet werken.

Tenslotte zijn er ook nog regionale feestdagen. In Zürich zijn er bijvoorbeeld Knabenschiessen en Sechseläuten die beide goed zijn voor een halve dag.

T.'s tour viel uiteindelijk een beetje tegen. Al had ik het niet erg gevonden om deze mooie dag buiten door te brengen.

[^1]: <https://de.wikipedia.org/wiki/Feiertage_in_der_Schweiz>
[^2]: <https://roaldin.ch/2-januari>
