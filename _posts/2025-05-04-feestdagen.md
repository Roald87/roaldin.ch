---
layout: post
title: Feestdagen
image:
---

"Zullen we donderdag (1 mei) een rondje fietsen?", vroeg T. Helaas kon ik niet, want ik moest werken. T. was vrij op de Dag van de Arbeid.

Zoals veel dingen in Zwitserland zijn feestdagen afhankelijk van het kanton en de gemeente[^2]. Het aantal feestdagen varieert van 7 in Genève tot 15 in Graubünden[^1].

De Dag van de Arbeid is bijvoorbeeld in Zürich een officiële feestdag, maar niet in kanton Aargau. Toch kan je werkgever besluiten er een feestdag van te maken.

Werk je voor een bedrijf met kantoren in verschillende kantons of gemeenten? Dan kan het zijn dat collega's een vrije dag hebben terwijl jij moet werken.

Er zijn ook regionale feestdagen. In Zürich zijn er bijvoorbeeld Knabenschiessen en Sechseläuten, die beide goed zijn voor een halve dag vrij.

T.'s fietstocht viel uiteindelijk een beetje tegen. Toch had ik het niet erg gevonden om deze mooie dag buiten door te brengen.

[^1]: <https://de.wikipedia.org/wiki/Feiertage_in_der_Schweiz>
[^2]: <https://roaldin.ch/2-januari>
