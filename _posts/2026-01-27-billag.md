---
layout: post
title: Billag
image: generated/billag-1-500-7339b93be.webp
---

{% picture billag-1.png %}

Deze week kregen wij de rekening voor het kijk- en luistergeld in de bus. Dit is een jaarlijkse traditie waarmee de inwoners van Zwitserland het nieuwe jaar in worden verwelkomd.

Tegenwoordig int serafe deze belasting, maar voor 2018 werd dit gedaan door Billag. De oude naam is een stuk bekender en een iconisch merk, al kan het niet rekenen op veel positieve associaties.

Vroeger bestond de belasting uit twee delen, een voor de radio en een voor de televisie. Je betaalde dan alleen voor het medium dat je kon ontvangen.

Er werd vaak gegrapt als er rond etenstijd werd aangebeld je beter de deur niet kon openen. Het kon namelijk een Billag controleur zijn die kwam kijken of jij daadwerkelijk geen radio en/of televisie in huis had.

Tegenwoordig heeft iedereen een apparaat waarop televisie en radio kunnen worden ontvangen en betaalt iedereen hetzelfde.

Het is ergens wel gek dat deze belasting voor de publieke omroep apart wordt opgehaald en niet van de grote hoop komt. Daar waren meer mensen het mee eens en zij startten een initiatief om de aparte belasting op te heffen. Echter, dit initiatief werd in 2018 met 71.6% van de stemmen afgewezen[^1]. Wij kunnen ons dus ook de komende jaren verheugen op deze brief.

[^1]: Volksinitiative vom 11.12.2015 «Ja zur Abschaffung der Radio- und Fernsehgebühren (Abschaffung der Billag-Gebühren)» <https://www.bk.admin.ch/ch/d/pore/va/20180304/det617.html>
