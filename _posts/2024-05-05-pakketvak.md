---
layout: post
title: Pakketvak
meta_image: generated/pakketvak-1-500-77092460a.webp
---

Een teamgenoot van I. vertelde dat toen ze eens thuiskwam het sterk rook naar haar eigen parfum. Daarnaast vond ze in de keuken twee glazen en het aanrecht lag vol met siroop.

Even later beklaagde haar buurvrouw zich over de luide muziek die ze zojuist draaide. Het rare was dat ze toen helemaal niet thuis was.

Ze deed aangifte bij de politie, ook al was er behalve haar stijltang niets gestolen. Het was vooral een flinke puinhoop.

Later hoorde ze van de politie dat de daders, twee tienermeisjes die pakketjes jatten uit pakketvakken, waren gepakt. In deze pakketvakken kunnen de bezorgers pakketjes achterlaten als je niet thuis bent. Gelukkig is er uit ons vakje nog nooit iets gestolen.

{% picture pakketvak-1.jpeg %}

Bij de teamgenoot van I. lag alleen geen pakketje, maar haar huissleutel. Deze had ze er neergelegd omdat een vriend van haar later zou langskomen terwijl ze weg was.

Na dit verhaal gehoord te hebben, laten we onze huissleutel niet meer in dit vak liggen. Wij gebruiken nu een klein kluisje voor de sleutel.

{% picture pakketvak-2.jpg %}
