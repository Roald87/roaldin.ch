---
layout: post
title: Pakketvak
image: generated/pakketvak-1-500-77092460a.webp
---

Het vertrouwen in de medemens is hier over het algemeen hoog. Je ziet dit naast de [hofladen](https://roaldin.ch/hofladen) ook aan het pakketvak onder de normale brievenbus. Hier kunnen de bezorgdiensten kleinere pakketjes achterlaten als je niet thuis bent.

{% picture pakketvak-1.jpeg %}

Gelukkig is er bij ons nooit iets gestolen, al komt het wel voor. Een teamgenoot van I. vertelde dat ze thuiskwam en het sterk rook naar haar eigen parfum. In de keuken vond ze twee glazen op het aanrecht met ranjasporen.

Even later vroeg haar buurvrouw of ze een leuk feestje had gegeven. Vragend keek ze haar aan en zei dat ze helemaal niet thuis was. Blijkbaar kwam er luide muziek uit haar appartement.

Heel vreemd allemaal. Ze deed aangifte bij de politie, ook al was er niets waardevols gestolen.

Later hoorde ze van de politie dat de daders, twee tienermeisjes die pakketjes jatten uit brievenbussen, waren gepakt. Bij de teamgenoot van I. lag geen pakketje in het vakje, maar haar huissleutel. Deze had ze neergelegd omdat een vriend van haar later zou langskomen terwijl ze weg was.

Na dit verhaal gehoord te hebben, laten we onze huissleutel niet meer in het pakketvak achter. Vroeger deden we dat wel als er iemand langskwam. Nu gebruiken we een klein kluisje voor de sleutel.

{% picture pakketvak-2.jpg %}
