---
layout: post
title: Tweewielers
image: generated/tweewielers-1-500-4f04ada7e.webp
---

Veel tweewielers hebben een Zwitser Duitse naam. Zo heet een scooter een roller, een brommer een töffli en een motor is een töff. De -li is hier een verkleinwoord.

Dan zijn er ook nog steps. De modellen met grotere banden heten trottinett(e) of trotti. Deze kun je soms huren op een berg om er vervolgens mee naar beneden te racen.

De begeerde stepjes met kleine wieltjes[^1] heten micro's naar de merknaam. Ze worden ook wel mini-klaproller of microscooter genoemd.

Het feit dat de kleine stepjes zo gewild zijn werd in een klap duidelijk toen ik leerde dat deze stepjes een Zwitserse uitvinding zijn. In 1992 werden ze bedacht door een stagiair bij Sulzer en in 1999 kwamen ze op de markt onder de naam micro.[^2]

De populariteit van de micro's onder kinderen is goed te zien bij scholen, waar soms speciale rekken staan om de stepjes parkeren.

{% picture tweewielers-1.png --alt Rij van elektrische scooters geparkeerd tegen een grijze muur. %}
_Geparkeerde micro stepjes bij een school. Foto van Adrian Michael - eigen werk, CC BY-SA 4.0._

[^1]: <https://roaldin.ch/stepje>

[^2]: <https://de.wikipedia.org/wiki/Tretroller>
