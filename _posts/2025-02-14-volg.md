---
layout: post
title: Volg
image: assets/volg-1.svg
---

Als je een Volg-supermarkt ziet, weet je één ding zeker: je bent in een klein Zwitsers dorp. Deze dorpssupermarktketen, met winkels in Duits- en Franstalig Zwitserland, is een bijzonder fenomeen in het Zwitserse retaillandschap.

In een land waar de supermarktreuzen Coop en Migros[^5] domineren, zou je niet verwachten dat er ruimte is voor kleinere spelers. Toch heeft Volg zich niet alleen weten te handhaven, maar zelfs kunnen groeien tot een netwerk van 580 dorpswinkels[^1].

Het geheim? Volgens Volg ligt dat aan hun persoonlijke benadering en focus op regionale producten[^3][^4]. Al is dat laatste niet meer uniek. Coop en Migros hebben dit concept inmiddels ook omarmd. Wat precies de aantrekkingskracht van Volg is, blijft onduidelijk.

Wat wel duidelijk is, zijn de cijfers. Volg groeit al jaren gestaag, zowel in aantal vestigingen als in omzet. En ze zijn nog lang niet klaar. Ook in 2025 willen ze verder uitbreiden[^2]. Het lijkt erop dat deze 'kleine' dorpssuper voorlopig een belangrijke speler blijft in het Zwitserse retaillandschap.

![](assets/volg-1.svg)

[^1]: <https://www.fenaco.com/en/enterprises/volg-group>
[^2]: Volg-Gruppe: Weiter auf Wachstumskurs, 6 februari 2025, <https://www.gabot.de/ansicht/volg-gruppe-weiter-auf-wachstumskurs-433520.html>
[^3]: <https://www.srf.ch/news/schweiz/einkaufen-im-dorf-volg-ein-stiller-riese-erobert-das-land>
[^4]: Die Erfolgsgeschichte des Dorfladen-Betreibers, Sergio Aiolfi, Neue Züricher Zeitung, 9 april 2019, <https://www.nzz.ch/wirtschaft/die-kleinen-freuden-im-schatten-der-grossen-ld.1474019>
[^5]: De Zwitserse equivalenten van Albert Heijn en Jumbo.
