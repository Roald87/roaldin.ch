---
layout: post
title: Böötle
image:
---

Tijdens het böötle laat je je met iets dat drijft stroomafwaarts gaan. Veel mensen gebruiken een rubberbootje of een donut. Er zijn ook mensen met opblaasflamingo's, watermeloenen of gigantische platforms met een dakje voor schaduw.

Wij doen het ook regelmatig in de zomer. Meestal drijven we op de Limmat van de Letten in Zürich naar Dietikon. Daar stap je bij het treinstation uit. De Limmat is verkoelend, maar gedeeltelijk vrij ondiep en stroomt niet snel.

Een spectaculairdere route gaat van station Uttigen naar Bern over de Aare. De Aare stroomt sneller, heeft mooi turquoise water en is wat kouder. Bij deze route moet je voorzichtiger zijn, maar het is prima te doen in een rubberbootje van de supermarkt.

Officieel moet je ook zwemvesten aan boord hebben, maar dat doen niet veel mensen. De overige uitrusting bestaat uit hapjes, drankjes, zonnebrand en een drybag om je (waardevolle) spullen droog te houden.
