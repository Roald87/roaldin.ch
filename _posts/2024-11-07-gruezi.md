---
layout: post
title: Grüezi
image:
---

Grüezi is hier een typische begroeting. Ik dacht altijd dat het kwam van "ich gruss dich" (ik groet je), maar dat blijkt de nieuwe interpretatie te zijn. Grüezi komt van _Gott grüez-i_, wat "Gott grüsse Euch" (God groet u) betekent[^1].

Grüezi wordt gebruikt als je bijvoorbeeld een winkel binnenkomt of tijdens het wandelen. Het is iets wat je eerder tegen oudere mensen (50+) zegt dan tegen jongeren. Om jongere mensen (onder de 40) te begroeten, gebruik je eerder hoi/hallo, salü/sali (van het Franse salut), of tschau (van het Italiaanse ciao). Als je jonge mensen met grüezi begroet, weten ze meteen dat je niet van hier komt.

Naast grüezi kun je ook grüezi wohl zeggen. Dat betekent zoiets als hartelijke groeten. Deze vorm wordt niet veel gebruikt, althans niet in mijn kringen. Zelf zou ik het alleen voor de grap zeggen, bijvoorbeeld om bekenden op een enigszins ouderwetse manier te groeten.

[^1]: <https://de.wikipedia.org/wiki/Gr%C3%BCezi>
