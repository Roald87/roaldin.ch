---
layout: post
title: Eenwieler hockey
image:
---

Vriendin I. vindt het erg jammer dat softbal zo klein is in Zwitserland. Met slechts één (1) landelijke competitie met zes teams in het Duitstalige gedeelte, is het een kleine sport.

Laatst viel I. bijna van haar stoel toen ze van een collega hoorde dat er in Zwitserland drie eenwieler hockey[^1] competities zijn met 21 teams.[^2] Toegegeven, een softbalteam heeft minimaal twee keer zoveel mensen nodig als een eenwieler hockeyteam, maar toch. Alles bij elkaar worden de sporten waarschijnlijk door ongeveer evenveel mensen beoefend.

Buiten de landsgrenzen houdt het gauw op met de populariteit van deze sport. Volgens Wikipedia zijn er alleen nog nationale competities in Duitsland en Australië. Daarnaast zijn er een handvol landen met een paar clubs.[^3]

Door het eenwieler hockey moest ik denken aan die ene (enige?) keer dat ik hier iemand op een eenwieler heb gezien. Dat was uitgerekend tijdens een donkere winteravond waar het flink sneeuwde. Een zeer onverwacht gezicht kan ik je vertellen.

[^1]: Ja, dat is schijnbaar een sport. Daarnaast bestaat er ook een basketbalvariant <https://www.swiss-iuc.ch/Sportarten/Einrad/Hockey> en voetbal op een fiets <https://www.swiss-iuc.ch/Sportarten/Radball>.

[^2]: https://www.swiss-iuc.ch/Wettkaempfe/Einradhockey/Resultate

[^3]: https://en.wikipedia.org/wiki/Unicycle_hockey
