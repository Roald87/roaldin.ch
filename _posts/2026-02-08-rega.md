---
layout: post
title: Rega
image: generated/rega-1-500-4166ad590.webp
---

In de lijst met iconische merken[^1] mist de Rega, merkte Flachländer J. terecht op. De Rega is een reddingsdienst en voornamelijk bekend van spectaculaire bergreddingsacties, maar helpt ook in andere levensbedreigende situaties of bij de repatriëring van leden in het buitenland.

De Rega heeft leden, genaamd gönner (donateurs), en is een private organisatie. De 3,7 miljoen leden dragen met 113 miljoen significant bij aan de totale inkomsten van 216 miljoen[^3]. Zonder de leden zou deze reddingsdienst niet mogelijk zijn.

Hieronder zie je hoe mensen de Rega zien: spectaculaire reddingsacties in de bergen. In werkelijkheid bestaat slechts zo'n 15% van de Rega-vluchten uit dit soort reddingen. De overige vluchten zijn voor patiënten met hartaanvallen, skiongelukken en bedrijfsongevallen[^3].

{% picture  rega-1.jpg --alt Een rood-witte Rega helikopter stijgt op. Op de achtergrond zie je besneeuwde bergen onder een blauwe hemel. %}
_Een Rega helikopter in actie. Foto van Matthias Zepper[^2]._

Ik was altijd in de veronderstelling, net als de SRF blijkt uit de rectificatie[^3], dat als je als lid gered wordt door de Rega, je niet hoeft te betalen. Dat blijkt niet helemaal te kloppen. Er is een kans dat donateurs niet hoeven te betalen, maar dat is niet gegarandeerd.

In Nederland bestaat geen tegenhanger van de Rega. Misschien dat de kustwacht er het meest bij in de buurt komt. Qua iconiteit geef ik de Rega ★★★.

[^1]: <https://roaldin.ch/iconische-merken>

[^2]: Matthias Zepper - Eigen werk, CC BY-SA 3.0 <https://commons.wikimedia.org/w/index.php?curid=5755382>

[^3]: Rega: Die finanzielle Seite der Luftrettung, Manuela Siegert, 12 januari 2026, <https://www.srf.ch/news/wirtschaft/geld-fuer-noteinsaetze-rega-die-finanzielle-seite-der-luftrettung>
