---
layout: post
title: Sinaasappel schillen
image: generated/sinaasappel-schillen-1-500-45ab8df5e.webp
---

{% picture sinaasappel-schillen-1.png --alt "dall-e 2: sketch of bare foot on top of an orange, drawn from the side, black ink only" %}

Als lunch had ik eens een sinaasappel mee. Om de schil wat losser te maken, rolde ik de sinaasappel over tafel en tussen mijn handen. Mijn collega's keken me verbaasd aan. "Waarom doe je dat?", vroegen ze.

"Om de schil los te maken", vertelde ik ze. Daar hadden de collega's nog nooit van gehoord. Zij pelden de sinaasappel altijd gelijk, of sneden hem in partjes.

Zelf had ik ook nog nooit geprobeerd of dit daadwerkelijk iets uitmaakte. Ik deed het altijd maar. Sindsdien masseer ik mijn sinaasappels niet meer en merk ik geen verschil. Net als voor het lunch voorval, komt soms de schil soms goed los, andere keren minder goed.

Het masseren van sinaasappels zag ik in Nederland wel vaker. Zoals bij mijn ouders of een oude basisschool lerares. De lerares had echter wel een hele aparte techniek. Zij deed een schoen uit en rolde met haar voet de sinaasappel over de vloer.
