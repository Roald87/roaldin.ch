---
layout: post
title: Hoogte
image: generated/hoogte-1-500-4f46e5826.webp
---

{% picture hoogte-1.png --alt Zwart-wit tekening van een persoon in een lange jas met capuchon, omringd door horizontale lijnen en spetters. %}

Toen ik naar Zwitserland verhuisde, vroegen mensen vaak of het daar koud was. Meestal antwoordde ik dan: "Dat hangt af van de hoogte."

Als Nederlanders zijn we niet gewend om in hoogtemeters te denken. We lijken wat dat betreft op de wezens uit het boek Flatland[^1], die in een tweedimensionale wereld leven.

Wij wonen op 400 meter boven zeeniveau. Dat is hoger dan het hoogste punt van Nederland, maar nog niet hoog genoeg voor veel sneeuw en lage temperaturen. Daarvoor moet je in de bergen zijn, boven de 2000 meter. Door de klimaatverandering valt daar ook minder sneeuw, omdat het vaak te warm is.

Niet alleen Nederlanders denken dat het in Zwitserland koud is. We hadden op het werk een stagiair uit Alberta, Canada. Daar zijn temperaturen van -30 Â°C niet uitzonderlijk, iets wat in Zwitserland alleen op de hoogste bergen voorkomt. Zij overwoog een extra dikke jas te kopen om de Zwitserse winter te overleven.

De Zwitserse wintermarketing is in ieder geval goed gelukt.

[^1]: <https://nl.wikipedia.org/wiki/Flatland>
