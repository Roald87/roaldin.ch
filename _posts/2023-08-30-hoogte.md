---
layout: post
title: Hoogte
image: generated/hoogte-1-500-4f46e5826.webp
---

{% picture hoogte-1.png --alt Zwart-wit tekening van een persoon in een lange jas met capuchon, omringd door horizontale lijnen en spetters. %}

Toen ik naar Zwitserland verhuisde, vroegen mensen mij vaak of het daar koud was. Meestal antwoordde ik dan iets in de trant van "dat hangt af van de hoogte".

Als Nederlanders zijn we natuurlijk niet gewend om te denken in hoogtemeters. Wat dat betreft lijken we wel op de wezens uit het boek [Flatland](https://nl.wikipedia.org/wiki/Flatland), die in een tweedimensionale wereld leven.

Wij leven op 400 meter boven zeeniveau. Hoger dan het hoogste punt van Nederland, maar zeker nog niet genoeg voor veel sneeuw en lage temperaturen. Daarvoor moet je in de bergen zijn, boven de 2000 m. Al valt het met de huidige klimaatverandering daar ook niet meer zoveel sneeuw, omdat het vaak te warm is.

Niet alleen Nederlanders zijn in de veronderstelling dat het in Zwitserland koud is. We hadden op het werk een stagiair uit Alberta, Canada. Daar zijn temperaturen van -30 Â°C niet uitzonderlijk, iets wat in Zwitserland alleen op de hoogste bergen voorkomt. Zij overwoog een extra dikke jas te kopen om de Zwitserse winter te overleven.

De Zwitserse wintermarketing is in ieder geval goed gelukt.
