---
layout: post
title: Räbeliechtli
image: generated/raebeliechtli-1-500-b7dfa03c5.webp
---

In Nederland is het binnenkort tijd voor St. Maarten. Hier wordt dat niet gevierd. Al is er iets vergelijkbaars: de räbeliechtli-optocht.

Räbeliechtli zijn lampions die worden gemaakt uit stoppelknollen. Ze worden uitgehold en de buitenkant wordt versierd met patronen of figuurtjes.

{%picture raebeliechtli-1.jpg %}
_Räbeliechtli, klaar voor de optocht. Foto van Peter Presslein._

{%picture raebeliechtli-2.jpg %}
_Stoppelknollen. Foto van Micha L. Rieser._

De lampions worden vaak op school gemaakt en, afhankelijk van het dorp of de stad, wordt er een optocht georganiseerd. Vaak gaat dan de straatverlichting tijdelijk uit zodat de lampions beter tot hun recht komen.

Zoals zoveel dingen in Zwitserland, hangt het van de gemeente af of, hoe en wanneer er een optocht georganiseerd wordt. Er is geen vaste datum voor zoals bij Sint Maarten.

Collega's J. en T. vertelden hoe hun optochten werden georganiseerd. J., uit Zürich, vertelde dat er politiebegeleiding was. Bij T., uit een klein dorp, was dat niet het geval.

J's oudste kind was op school bezig om liedjes te oefenen die tijdens de optocht gezongen kunnen worden. Tot lichte ergernis van de vader werden deze thuis ook veelvuldig geoefend.
