---
layout: post
title: Douanekosten 2
---

In mijn vorige krabbel[^1] vertelde ik over de douanekosten die je moet betalen voor goederen buiten Zwitserland. Deze week ontving ik opnieuw een pakket van buiten.

Deze keer was het van een andere pakketdienst. Ze stuurden me eerst een e-mail met de vraag hoe, waar en wanneer ik het geleverd wilde hebben. Ik koos voor de oorspronkelijk geplande thuisbezorging op maandag.

Helaas had ik niet bedacht dat het pakket alleen wordt afgegeven als je het bedrag aan de deur betaalt. Het bezorgmoment kon ik niet meer veranderen. Gelukkig was ik ziek en was ik op maandag thuis.

's Ochtends ontving ik een e-mail (eigenlijk drie dezelfde, elk in drie talen) met het bedrag dat ik moest betalen. Ik zocht het huis af naar kleingeld en legde het alvast klaar.

's Middags werd er gebeld en ik opende de deur voor de pakketbezorger. Ik pakte het contante geld en wilde het aan hem geven. "Nee," zei hij, "je kunt ook gewoon online betalen via de QR-code op de acceptgiro." Ik wilde mijn telefoon pakken om te betalen, maar dat bleek niet nodig. "Je kunt ook later betalen."

Handig. Niet zo handig dat elke pakketdienst het weer anders doet. Je weet dus nooit precies waar je aan toe bent.

[^1]: <https://roaldin.ch/douanekosten>
