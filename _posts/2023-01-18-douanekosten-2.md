---
layout: post
title: Douanekosten 2
---

In mijn [vorige krabbel](https://roaldin.ch/douanekosten/) vertelde ik over de douanekosten die je over goederen moet betalen buiten Zwitserland. Deze week ontving ik weer een pakketje van buiten.

Deze keer was het van een andere pakketdienst. Ze mailden me eerst met de vraag hoe, waar en wanneer ik het geleverd wilde hebben. Ik liet het staan op de oorspronkelijk geplande thuisbezorging op maandag.

Ik had me helaas niet bedacht dat ze het pakketje alleen afgeven als je het bedrag bij de deur betaalt. Helaas kon ik het bezorgmoment niet meer veranderen. Gelukkig werd ik ziek en zat ik op maandag thuis.

‘S ochtends kreeg ik een mailtje (of eigenlijk drie dezelfde en allemaal in drie talen) met de hoogte van het bedrag. Ik speurde het huis af naar kleingeld en legde het alvast klaar.

‘S middags werd er gebeld en ik deed open voor de pakketbezorger. Ik pakte het contant geld en wilde het aan hem overhandigen. “Nee”, zei hij, “je kunt ook gewoon online betalen via de QR-code op de acceptgiro”. Ik wilde vervolgens mijn telefoon pakken om te betalen, maar dat hoefde ook al niet. “Je kunt ook later betalen.”

Handig. Niet zo handig dat elke pakketdienst het weer anders doet. Je weet dus nooit precies waar je aan toe bent.
