---
layout: post
title: Heipalen
image: generated/heipalen-2-500-e480f6407.webp
---

Er wordt momenteel veel gebouwd bij ons in de buurt. Laatst viel me op dat er nooit geheid wordt. In Nederland hoor je het karakteristieke gedreun bij praktisch elk groot bouwproject.

In Zwitserland is heien volgens mij bijna nooit nodig. De bodem is namelijk meestal rotsachtig.

Ik heb geprobeerd hier een mooi kaartje bij te vinden om dit te onderbouwen, maar dat viel niet mee. Hieronder een uitsnede uit een zeer gedetailleerde kaart van Europa met ~50 verschillende bodemsoorten. De legenda is dan ook te groot om hier te laten zien.

De gele strook in het midden zijn vooral recente (10.000 - 1 miljoen jaar oude) afzettingen van gletsjers. De alpen in het zuiden hebben teveel kleuren codes, maar zijn allerlei steensoorten. Het Jura gebergte in het noorden, stamt niet geheel toevallig uit de Jura van 200 - 140 miljoen jaar geleden.

{% picture heipalen-2.png --alt Een gedetailleerde geologische kaart met verschillende kleuren en patronen die verschillende geologische formaties en structuren weergeven. %}
_Kaart van Zwitserland met alle verschillende bodemsoorten. Het is een beetje lastig orientieren, maar midden staat Zürich aangegeven, links het meer van Genève en rechtsboven Zürich is de Bodensee. Bron National Soil Maps (EUDASM).[^1]_

In Nederland is dat natuurlijk anders. Daar woont iedereen op een laag sediment van een voormalige rivierdelta of de zeebodem. Dat is mooi te zien op het onderstaande kaartje. De licht groen gearceerde vlakken zijn maritime afzettingen, het licht groene met horizontale korte streepjes zijn moerassen en het gele is wederom van gletsjers.

{% picture heipalen-1.png --alt Kaart van Nederland en België met geologische formaties in verschillende kleuren, met steden als Amsterdam, Rotterdam, Den Haag, Antwerpen en Brussel aangegeven. %}
_Kaart van Nederland met de verschillende bodemsoorten. Bron National Soil Maps (EUDASM).[^1]_

[^1]: National Soil Maps (EUDASM), H.-R. v.Gaertner, 1971, Bundesanstalt fuer Bodenforschung-UNESCO, <https://esdac.jrc.ec.europa.eu/images/Eudasm/EU/eu9_1.jpg>
