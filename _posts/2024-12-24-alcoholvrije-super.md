---
layout: post
title: Alcoholvrije super
image:
---

De eerste keer dat ik alcohol wilde kopen bij de Migros kon ik het niet vinden. Ik liep tevergeefs langs de schappen met drinken van Zwitserland's grootste supermarkt, maar ik zag geen bier of wijn.

Ik besloot het aan een medewerker te vragen. Zodoende leerde ik dat de Migros geen alcohol verkoopt.

Al sinds de oprichting in 1925 verkoopt de super geen alcohol en tabak. Schijnbaar, omdat oprichter Gottlieb Duttweiler zich zorgen maakte over de gevolgen voor de gezondheid van deze genotsmiddelen.[^1]

Het verbod heeft de tand des tijds doorstaan en is inmiddels onderdeel van het imago. Een poging in 2022 om het verbod op te heffen, werd door de leden van de Migros co√∂peratie afgewezen.[^2]

Helemaal alcoholvrij is de supermarktketen overigens niet. Wie alcohol of tabak wil, kan terecht bij de Migros' kleine zusteronderneming Denner of de migrolino, een ah togo equivalent.

[^1]: <https://en.wikipedia.org/wiki/Migros>
[^2]: Die Genossenschaftsmitglieder haben entschieden: Migros-Filialen bleiben schweizweit alkoholfrei, 16 juni 2022, <https://corporate.migros.ch/de/news/alkohol-abstimmung-resultate>
