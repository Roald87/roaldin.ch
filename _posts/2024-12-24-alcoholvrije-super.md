---
layout: post
title: Alcoholvrije super
image:
---

De eerste keer dat ik alcohol wilde kopen bij de Migros, kon ik het niet vinden. Ik liep tevergeefs langs de schappen van Zwitserlands grootste supermarkt, maar zag geen bier of wijn.

Ik vroeg het aan een medewerker en ontdekte dat de Migros geen alcohol verkoopt.

Sinds de oprichting in 1925 verkoopt de supermarkt geen alcohol en tabak. Dit komt doordat oprichter Gottlieb Duttweiler zich zorgen maakte over de gezondheidsgevolgen van deze genotsmiddelen.[^1]

Het verbod heeft de tand des tijds doorstaan en is nu onderdeel van het imago. Een poging in 2022 om het verbod op te heffen, werd door de leden van de Migros-co√∂peratie afgewezen.[^2]

Helemaal alcoholvrij is de supermarktketen overigens niet. Wie alcohol of tabak wil, kan terecht bij de kleine zusteronderneming Denner of de Migrolino, een AH to go-equivalent.

[^1]: <https://en.wikipedia.org/wiki/Migros>

[^2]: Die Genossenschaftsmitglieder haben entschieden: Migros-Filialen bleiben schweizweit alkoholfrei, 16 juni 2022, <https://corporate.migros.ch/de/news/alkohol-abstimmung-resultate>
