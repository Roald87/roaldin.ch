---
layout: post
title: 1 augustus
---

Op 1 augustus wordt de stichting van de Zwitserse federatie gevierd. De stichting vond plaats in 1291. Destijds besloten de oerkantons Uri, Schwyz en Unterwalden (tegenwoordig Obwalden en Nidwalden) samen te gaan werken.

In de loop der jaren hebben steeds meer kantons zich aangesloten bij dit gezelschap. In 1979 voegde Jura zich als 26e en laatste kanton toe.

Sinds 1994 is 1 augustus via een [volksinitiatief](https://roaldin.ch/referenda) een nationale feestdag geworden. Op het werk was het gisteren al erg rustig. Veel mensen besloten de maandag vrij te nemen om er zo een lang weekend van te maken.

In de buurt merk je dat vandaag geen gewone dag is. Zo wordt er af en toe vuurwerk afgestoken, hangen er meer vlaggen dan normaal en eten de buren buiten onder slingers met Zwitserse vlaggetjes.
