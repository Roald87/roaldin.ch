---
layout: post
title: Veloprüfung
image: generated/velopruefung-1-500-020e85785.webp
---

Af en toe zie je borden langs de weg met de tekst Veloprüfung (Fietsexamen). Zoals de naam doet vermoeden gaat het hier om een fietstest.

{% picture velopruefung-1.jpg --alt Rood verkeersbord met de tekst 'Veloprüfung' en een pictogram van een fietser, wijzend naar rechts. %}

De fietstest wordt elk jaar bij basisschoolleerlingen afgenomen. Eerst zijn er theoretische lessen die worden afgesloten met een examen. Daarna volgt een praktijkexamen door de lokale politie.

De eerste stap in het examen is een fietscontrole: werken de remmen, het licht en zijn de banden in een goede staat? Zo niet, dan vindt al de eerste puntenaftrek plaats.

Na de controle rijden de leerlingen een rondje door de stad. Hierbij komen ze langs een aantal lastige verkeerssituaties, waar ze juist moeten handelen. Oom, of tante agent, keurt vanaf een afstandje of de kinderen het goed doen.

Diegene die te weinig punten overhouden, moeten het later opnieuw proberen.
