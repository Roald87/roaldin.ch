---
layout: post
title: Winterwandeling
image: generated/winterwandeling-1-500-73a6e8aa4.webp
---

De winter is normaal gesproken niet de tijd waarin ik aan wandelen denk. Maar het warme weer en het uitblijven van sneeuw maken het mogelijk om ook in januari te wandelen, zonder sneeuwschoenen.

Vandaag zijn we de Hirzli[^1] opgelopen. We zijn begonnen met een klein achtpersoons bergbaantje omhoog. Daarna volgde een steile beklimming naar de top, waar de onderstaande foto is genomen. Vervolgens hebben we nog een stukje over de graat gelopen, om uiteindelijk weer met het baantje naar beneden te gaan.

In de zon en uit de wind was het aangenaam warm. In de schaduw was het echter fris. Af en toe vroor het zelfs. Er lag bijna geen sneeuw meer. Wat dat betreft, had het meer weg van een wandeling in de vroege zomer, wanneer nog niet alle sneeuw is gesmolten.

{% picture winterwandeling-1.jpg --alt uitzicht vanaf de hirzli %}

[^1]: <https://wegwandern.ch/listing/hirzli-1641-m-morgenholz-niederurnen-wanderung-wandern/>
