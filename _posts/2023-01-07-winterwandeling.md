---
layout: post
title: Winterwandeling
---

De winter is normaal gesproken niet de tijd waaraan ik denk als ik aan wandelen denk. Maar door het warme weer en het uitblijven van sneeuw, is het nu ook in januari mogelijk om te wandelen zonder sneeuwschoenen.

Vandaag zijn we de [Hirzli](https://wegwandern.ch/listing/hirzli-1641-m-morgenholz-niederurnen-wanderung-wandern/) opgelopen. We zijn begonnen met een klein achtpersoons bergbaantje omhoog. Daarna volgde een steile beklimming naar de top, waar de onderstaande foto is genomen. Vervolgens hebben we nog een stukje over de graat gelopen, om tenslotte weer met het baantje naar beneden te gaan.

In de zon en uit de wind was het aangenaam warm. In de schaduw was het echter fris. Af en toe vroor het zelfs. Er lag bijna geen sneeuw meer. Wat dat betreft had het meer weg van een wandeling in de vroege zomer, wanneer nog niet alle sneeuw is gesmolten.

![uitzicht vanaf de hirzli](https://bear-images.sfo2.cdn.digitaloceanspaces.com/roaldruiter-1673113983-0.jpg)
