---
layout: post
title: Winterwandeling
image: generated/winterwandeling-1-500-73a6e8aa4.webp
---

De winter is normaal gesproken niet de tijd waarin ik aan wandelen denk. Maar het warme weer en het uitblijven van sneeuw maken het mogelijk om ook in januari te wandelen zonder sneeuwschoenen.

Vandaag zijn we de Hirzli[^1] opgelopen. We begonnen met een klein achtpersoons bergbaantje omhoog. Daarna volgde een steile beklimming naar de top, waar de onderstaande foto is genomen. Vervolgens liepen we nog een stukje over de graat en gingen uiteindelijk weer met het baantje naar beneden.

In de zon en uit de wind was het aangenaam warm. In de schaduw was het echter fris en vroor het af en toe zelfs. Er lag bijna geen sneeuw meer. Wat dat betreft, leek het meer op een wandeling in de vroege zomer, wanneer nog niet alle sneeuw is gesmolten.

{% picture winterwandeling-1.jpg --alt uitzicht vanaf de hirzli %}

[^1]: <https://wegwandern.ch/listing/hirzli-1641-m-morgenholz-niederurnen-wanderung-wandern/>
