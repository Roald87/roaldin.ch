---
layout: post
title: Stug volk
image:
---

Zwitsers staan niet bekend om hun spraakzaamheid of openheid. Dat vooroordeel werd laatst tijdens een feestje bevestigd.

Ik ging met I. mee naar een brunch van haar collega's. Ik was de enige buitenstaander en, op één persoon na, was iedereen Zwitsers.

Ondanks mijn introverte aard en beperkte Duitse smalltalk, probeerde ik gesprekken te beginnen.

Helaas leidde dat tot weinig. Uiteindelijk was het een nieuwe stagiair van begin twintig die mij de eerste vragen stelde.

I. en ik bleven samen met een paar anderen wat langer hangen en belandden op het dakterras van een van haar collega's. Daar begonnen de mensen een beetje te ontdooien.

Hoelang duurt het voordat Zwitsers ontdooien? Zo'n vijf uur en een paar alcoholische drankjes.[^1]

[^1]: N=10
