---
layout: post
title: Riz Casimir
image: assets/riz-casimir-1.jpg
---

Zwitserland heeft, net als Nederland, geen bijzondere keuken. Veel maaltijden bestaan uit een combinatie van kaas met aardappels (raclette), brood (fondue) of pasta (Älpermagronen)[^1]. Ik ben geen grote kaasliefhebber, maar deze maaltijden vind ik af en toe wel lekker.

Een minder smakelijke maaltijd is Riz Casimir, hieronder weinig flatteus op de foto. Ik heb het zelf nooit gegeten en dat laat ik ook zo. De maaltijd staat op de tiende plek van 's werelds "Minst smakelijke maaltijden"[^2].

{% picture riz-casimir-1.jpg --alt Bord riz casimir onder slecht verlichte omstandigheden %}

Een korte vertaalde beschrijving van dit gerecht van tasteatlas.com[^3]:

> Hoewel het vol zit met exotische ingrediënten, is Riz Casimir een authentiek Zwitsers gerecht dat dateert uit 1952, toen de eigenaar van restaurant Mövenpick, Ueli Prager, het voor het eerst op het menu zette. Het gerecht wordt gemaakt met kip, room, kokosmelk, rijst, geroosterde amandelen, peren, ananas, perziken, en een verscheidenheid aan smaakmakers zoals kerriepoeder, chili, kaneel, kruidnagel, garam masala en laurier.

Eet smakelijk!

[^1]: <https://de.m.wikipedia.org/wiki/Älplermagronen>
[^2]: <https://www.tasteatlas.com/worst-rated-dishes-in-the-world>
[^3]: <https://www.tasteatlas.com/riz-casimir>
