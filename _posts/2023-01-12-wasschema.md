---
layout: post
title: Wasschema
---

Als je een appartement huurt in Zwitserland, bestaat er een kans dat je de wasmachine moet delen met je buren. Als meerdere mensen op hetzelfde moment willen wassen, kan dat tot conflicten leiden. Gelukkig hebben de Zwitsers hier een oplossing voor gevonden: het wasschema.

Op het was schema kun je tijdsblokken reserveren, zodat je zeker weet dat je kunt wassen op de door jou gewenste tijd. De blokken bestaan meestal uit de ochtend, middag of avond. Let wel, het avondblok stopt om 22:00, want daarna is het Nachtruhe.

Afhankelijk van de levenssituatie van je buren, kan het lastig zijn voor werkenden om een plek te bemachtigen op een avond of in het weekend. Zo kwam student I. laatst wat later op het werk. Ze kon niet meer wassen in de avonduren, dus stond ze die dag om 6:00 op om te kunnen wassen in een ochtendblok.

Wij hebben gelukkig een eigen wasmachine. Zodoende hoeven wij alleen rekening te houden met de Nachtruhe.
